---
layout: post
title: Kuş alsam mı? Jako papağanı kolay mı?
categories:
  - Hayvanlar
tags: papağan jako kuş
published: false
---


# ÖZET
**Almayın kuş. Hem hayvana yazık hem size.**
İllaki de alacaksanız, yazının tamamını okuyun, belki vazgeçirebilirim :)

Papağan dışında hiç kuşum olmadı. Aşağıda yazacağım şeylerin çoğu da papağan türleri ile ilgili olacak.

İşin yasal boyutunu pek bilmiyorum. Beslemesi yasak olan hayvanları lütfen takip edin ve evinizde bulundurmayın.

İllaki alacaksanız, ciddi sorumlulukları olduğunu bilin.
- Düzgün yemle (kaliteli pelet/topak yem gibi) besleyin.
- İhtiyaçlarını iyi araştırın.
- Veterinere gitmekten korkmayın. Olağan bakımlar ve tedaviler çok masraflı değil.
- Ego tatmini için değil, arkadaş olsun diye alın. Gavur buna "__companion__" diyor. Bu sözcüğü Google'da görsellerde aratmanızı tavsiye ederim.
- Bir süre sonra hayvandan sıkılacak olan çocuğunuzu eğlendirmek için almayın.
- Çocukların 12-13 yaşından önce evcil hayvan sorumluluğu alması kolay değil, buna dikkat edin.
- Almak istediğiniz hayvanın zorluklarını önceden Google'da aratmaktan korkmayın. Hatta yapabiliyorsanız, İngilizce arayın, daha çok kaynak bulursunuz.
- Almayı istediğiniz hayvanı önceden araştırın, sonra pişman olmayın. Hele ki asla değiştirmeyi düşünmeyin. Türü, cinsiyeti, yaşı, rengi, huyu, tek/çift bakılması durumu, evde yalnız kalıp kalamayacağı, gürültü miktarı, toz/pislik miktarı, günlük ve haftalık ona ayırabileceğiniz zaman miktarı, evinizde kafesi koyacak yerin neresi olduğu, vb. birçok soruya önceden cevap vermeniz lazım. Özellikle muhabbet, cennet, sultan gibi yaygın türleri insanlar alıp sonra farklı nedenlerle (_rengi güzel değil, konuşmuyor, gürültü yapıyor, diğer kuşla anlaşamadı, yaramaz, vb._) dükkana gidip değiştiriyorlar. Bir hayvanın yer ve sahip değişikliği bir travmadır.

Örnek: [Jako beslemenin zorlukları](https://letmegooglethat.com/?q=Jako+beslemenin+zorluklar%C4%B1)

# Evde beslenebilecek kuş türleri
Kendimce bir özet liste yapmaya çalıştım:
- Papağanlar (muhabbet kuşu, cennet papağanı, sultan papağanı, jako, macaw, vb.)
- Ötücü kuşlar (saka, bülbül, kanarya, vb.)
- Bahçe veya teras kuşları (güvercin, tavuk, bıldırcın, sülün, vb.)
- Diğerleri (hint bülbülü, vb.)

Aslında bana kalsa liste uzun bile oldu. Benim için iki türlü kuş var; papağanlar ve diğerleri. Daha önce de dediğim gibi, papağanlar hakkında az biraz tecrübem var ama onun dışındaki kanatlılar hakkında hiç bilgim yok.

# Papağanların ortak özellikleri
Yazdığım her madde her kuşta olacak diye bir kural yok; çoğunlukla ortak özellikleri yazmaya çalıştım:
- Zekidir
- Kıvrık gagalıdır. Yemlerin kabuklarını ayıklayabilir. Bu nedenle yem öğütme sistemi farklıdır. Düz gagalı kuşlar (kanarya, güvercin, tavuk, vb.) yemi yedikten sonra kum yerler. "Taşlık" ismi verilen organın içinde bu kumlar yemlerle beraber değirmen gibi ezilir. Papağanların yemlerini kabuksuz yediği için kolayca sindirebilirler, kum yemesine gerek yoktur.
- Kemirgendir (elektrik kablosu, mobilya, çiçekler, vb. şeyleri güzelce halledebilirler)
- Gagaları güçlüdür. En küçük papağan bile derinizi rahatlıkla delebilir. Büyükler ise parmağınızı bile kırabilir!
- İlgi isterler. Günde en az 1 saat.
- Psikolojik sorunlar yaşayabilirler, strese girebilirler.
- Gagalarını el gibi kullanabilirler.
- Uçmayı pek tercih etmezler, tırmanabilecekleri ve yürüyebilecekleri mesafeye uçmak istemezler ama iyi uçuculardır.
- Diğer evcil kuşlar gibi, hava akımına karşı hassastırlar. Cereyanda kalmamalıdır.
- Diğer evcil hayvanlar gibi, düzenli ve istikrarlı bir yaşam isterler. Akşam odadaki lamba uzun süre açık durursa ya da yanında çok gürültü varsa (tv olan oda gbi) rahat uyuyamaz ve stres yapabilirler.
- Aynı anda yumurtadan çıkan iki kardeşin bile karakterleri çok farklı olabilir. Farklı yemleri/oyuncakları sevebilir, asabi/sakin olabilir, korkak/cesur olabilir, meraklı/meraksız olabilir, vb...
- İyi beslenmelidir, hareketsiz kalmamalıdır. Bunlara dikkat edilmezse vitamin eksikliğine bağlı çeşitli rahatsızlıklar veya karaciğer yağlanması gibi sorunlar yaşayabilir.
- Çoğunlukla daha büyük türler, küçüklere göre daha zekidir. Bakımı da daha zordur.
- Küçükken insana alışan kuşlar evcilleşebilir, büyümüş olanlar ise onlar kadar evcilleşmez ve çok daha fazla emek ister.

# Neden papağan?
Papağan besleyen herkesin farklı amacı olabilir. Benim papağanları sevmemin sanırım en önemli sebepleri şöyle:
- Aynı türde bile olsalar, her birinin farklı karaktere sahip olması. Bu biraz soruna da sebep olabiliyor :)
- Zeki olması, iletişim kurulabilmesi. Özellikle "eğitim" sözcüğünü kullanmadım, hayvanlarda "eğitim" adı altında farklı oyunlar öğretilmesini çok sevmiyorum. Ama mesela "gel" komutu ile gelmesi, "çık" deyince elinize çıkması gibi ufak tefek konular önemli. Bir şekilde kuşunuz kaçarsa "gel" diyerek geri çağırabilirsiniz belki.

Üstteki kriterleri (ve hatta daha fazlasını) sağlayan at, köpek, vb. hayvanları da çok severim ama yerim müsait değil.

Konuşması, renkli olması, eğitime açık olması, vb. konular beni pek ilgilendirmiyor aslında.

# Ülkemizde yaygın papağan türleri
Yüzlerce papağan türü var. Ancak burada sadece yaygın olan bazı türlerden kısaca bahsetmeye çalışacağım. Türlere geçmeden önce _paraket_ diye bir ifade var ondan bahsedeyim azıcık. Bu aslında bir papağan türü değil, birden fazla papağan türünü kapsayan bir ifade. Küçük türlere genelde paraket deniyor. "Paraket yemi" diye bir ifade görürseniz, bunun bütün küçük türler için olduğunu anlayabilirsiniz.

Küçükten büyüğe doğru yazmaya çalıştım ama çok ta uğraşmadım:

- **Muhabbet kuşu** (Budgerigar). En küçük papağan cinsi, zaten herkes biliyor. "_Jumbo_" tabir edilenleri diğerlerine göre fiziksel olarak daha büyük oluyor. Erkek ve dişi ayrımı gaga üstü renginden kolay. Yavru iken alınıp tek olarak beslenirse çok evcil oluyor. Yemek yerken ağzınızdan yemek çalabiliyor mesela. Bazıları konuşabiliyor. Bazıları da insanlar konuşurken muhabbete dalıp feci gürültü yapabiliyor :)
- **Forpus**. Fiziksel olarak ülkemizde yaygın olan cennet papağanına benzer. Muhabbet ve sevda papağanına göre daha az gürültülüdür. Cennnet papağanı gibi yaramaz ve hareketli değildir, nispeten sakindir.
- **Cennet/Sevda** (Lovebird). Kuyruksuz ve genelde çok renkli olur. Çok hareketlidirler. Küçükken alınıp evcilleştirilirse şımarık/yılışık tabir edilebilecek kadar evcil olabilirler. Gürültülü olması dezavantaj sayılabilir. Konuşma yetenekleri yok veya yok kadar az sanırım.
- Keşiş (monk)
- Sultan papağanı (Cockatiel). Dişilerinde konuşma yeteneği yoktur.
- Kayık (caique)
- Konur
- Senegal
- Rozella
- Pakistan (Green parrot)
- İskender (Alexander)
- Jako (African Grey)
- Kakadu (Cockatoo). Galah, Moluccan, Goffin, Sulphur, Triton, Umbrella, vb. alt türleri de vardır. Genellikle beyaz olurlar ama mavi, pembe ve hatta siyah bile olanları vardır.
- Macaw (Ara). Genelde foto çekimleri için kullanılıyor. Nereden temin ediyorlar, nasıl öyle sakin oluyor bu hayvanlar bilmiyorum. Konuşma yeteneği Jako kadar yoktur ancak görsel şölen sunarlar.

Bunlardan en sevdiklerim; Macaw, Kakadu, Jako, Sultan, Senegal şeklinde sayılabilir. 

# Kuş nereden edinilir?
Yaygın olarak beslenen kuşlar genelde evcil hayvan satan dükkanlarda var. Ama bunu pek tercih etmeyiz. Çünkü dükkandan alınan kuşların genelde kötü geçmişleri oluyor. Bu travmalara birkaç örnek vermek gerekirse:
- Kötü yolculuk
- kötü müşteri
- ucuz yem
- hastalık taşıyan diğer hayvanlar

## Evcil hayvan dükkanı (pet shop)
- Bir çok farklı hayvan bir arada.
- Bakımsız, güneş görmeyen hayvanlar.
- Kötü yemle beslenme.
- Antibiyotik veya vitamin ile ayakta duran ve alınınca bu destekle olmadığı için hasta olan hayvanlar.
- Her gün mıncıklayan, rahatsız eden çocuklar.
- Yakalanmış hayvan mı? Başka müşteriden mi gelmiş? Belgeleri tam mı?

## Kuşa bakamayıp satan/sahiplendiren birileri
Arkadaş, internet ilanı, vb.

# Evde kuş beslemenin zorlukları
- Vicdan azabı
- Tırnak ve gaga bakımı
- Toz
- Gürültü
- Günlük bakım. Üstünü ört, yem-su, meyve/sebze, banyo, kafes temizliği, dışkı kontrolü, ağırlık kontrolü, vb.
- Yem pislikleri
- Koku
- Gezmeye gidip hayvanı yalnız bırakmak veya başkasına bırakmak
- Her gün en az 1 saat vakit geçirme
- Hayvana değişik oyuncaklar sağlama
- Isırılma, tırnaklanma
- Tüy döküm zamanları ve çiftleşme zamanları ergenlik moduna bağlayan psikopat kuş
- Uzun süreli bir sözleşme (evlilik gibi).
- İnternet'ten araştırma, okuma
- Her hayvanın karakteri farklı. Japon balığı gibi, "ver yemini yüzsün" olmuyor. Aynı tür, aynı cinsiyet, aynı yaştaki bireyler bile farklı olabiliyor. Aynı insanlar gibi.
- Serbest zamanda ev içinde riskler:
  - Elektrik kablosu kemirip çarpılma veya yangın çıkarma
  - Mobilya kemirip zarar verme. Akıllı telefon, bilgisayar ya da TV kemirip büyük maddi zarar verme. Canlı çiçekler varsa onlardan yiyip zehirlenme.
  - Sağa sola kaka yapma.
  - Çok evcil olmayan kuşlarda, yükseğe konma ve/veya kafese geri girmeme
  - Açık camdan kaçma, camı görmeyip çarpma
  - Ani bir korku (gürültü, yanabcı, vb.) ile uçarken bir yerlere çarpıp sakatlanma
- Yavru veya ergin hayvan almanın zorlukları. CITES belgesi?
  - Yavru olursa ilk alıştırma önemli. Konuşmayabilir, cinsiyet belli değil. Bakımı zor.
  - Ergin olursa önceki yaşanmışlıklar, travmaların etkisi var.
  - Yakalanmış ergin hayvan olursa, doğadan koptuğu için apayrı psikolojik sorunlar.
- ...
- Masraf. Kafes, yem, oyuncak, veteriner, 

-----------
**Peki ben neden papağan besliyorum**:
- Benim için iletişim ve karakter önemli. Karakteri olan ve etkileşime geçen hayvanları seviyorum. Köpek, papağan, at, kedi (kediyi pek sevmem gerçi)
- Akıllı hayvanlar. 
- Yeri belli. Evin her yerinde gezmiyor. Pisliği de nispeten belli yerde kalıyor.
- Altını temiz tutarsam koku yapmıyor.
- Yem bulmak zor değil.
- Çok masraflı değil. 2022 itibarıyla aylık pelet yem masrafı 140 lira civarı. Geçen sene 70 liraydı :(
