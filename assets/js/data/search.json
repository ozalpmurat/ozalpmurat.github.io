[ { "title": "Ağ güvenliği dersi final için çalışma soruları", "url": "/posts/Ag-guvenligi-dersi-calisma-sorulari/", "categories": "Genel", "tags": "", "date": "2024-06-23 00:00:00 +0300", "snippet": "Aşağıdaki sorulardan 10 tanesi çıkacak. Cevapları, arkalı-önlü 1 kağıda sığdırmanızı isteyeceğim. Bu nedenle çalışırken, “kısa cevap” verecek şekilde çalışabilirsiniz. 2FA/MFA (2 veya çok aşamalı ...", "content": "Aşağıdaki sorulardan 10 tanesi çıkacak. Cevapları, arkalı-önlü 1 kağıda sığdırmanızı isteyeceğim. Bu nedenle çalışırken, “kısa cevap” verecek şekilde çalışabilirsiniz. 2FA/MFA (2 veya çok aşamalı kimlik doğrulama) nedir? Örnek vererek kısaca açıklayın. AAA olarak kısaltılan Authentication-Authorization-Accounting ifadelerini kısaca açıklayın. Asimetrik ve simetrik şifreleme arasındaki farkları açıklayınız. Botnet nedir? Botnet’lerin zararlı etkilerini ve bunlara karşı alınabilecek önlemleri açıklayınız. DVWA nedir, ne amaçla geliştirilmiştir? Barındırdığı zafiyetlerden 3 tanesini yazın. Dijital imza nedir ve nasıl çalışır? Dijital imzanın kullanım alanlarını açıklayınız. Firewall nedir ve nasıl çalışır? Stateful ve stateless firewall arasındaki farkları açıklayınız. Güvenlik olayları yönetimi (SIEM) nedir? SIEM önemini açıklayınız. IPS nedir? IPS sistemlerinden 2 tanesinin ismini yazınız. ISO 27001 nedir, ne amaçla geliştirilmiştir? Kısaca açıklayın. Kişisel Verilerin Korunması Kanunu (KVKK) kapsamında istenen teknik tedbirlerden 3 tanesini yazarak kısaca açıklayın. Man-in-the-middle (MITM) saldırısı nedir? Bu saldırıya karşı alınabilecek önlemleri açıklayınız. OSI modeline göre 1. katmanda yapılabilecek saldırı türlerinden iki tanesini yazıp kısaca açıklayınız. PfSense nedir? Hangi işletim sistemi üzerine çalışmaktadır? PfSense alternatiflerinden 2 tanesinin ismini yazınız. Ransomware nedir? Ransomware saldırılarından korunmak için hangi önlemler alınmalıdır? SQL Injection saldırısı nedir? Bu saldırının gerçekleşmesini önlemek için hangi güvenlik önlemleri alınmalıdır? Sandbox nedir? Nasıl çalışır? Bunun için kullanılabilen bir uygulama ismi verin. Tehdit, güvenlik açığı, risk, istismar kavramlarını 1-2 cümle ile açıklayın. Tersine mühendislik (reverse engineering) nedir? Kısaca açıklayın. Bu amaçla kullanılabilecek 2 uygulama ismi verin. VPN (Virtual Private Network) nedir ve nasıl çalışır? VPN kullanmanın güvenlik açısından avantajları nelerdir? Yedeklemede 3-2-1 kuralı nedir? Kısaca açıklayınız. Zero-day saldırısı nedir? Zero-day açıklarının tespiti ve önlenmesi için hangi stratejiler kullanılabilir?" }, { "title": "Programlamaya Nereden Başlamalıyım?", "url": "/posts/Programlamaya_nereden_baslamaliyim/", "categories": "Genel", "tags": "", "date": "2024-06-10 00:00:00 +0300", "snippet": "Google, AWS gibi iş tecrübelerinin ardından şu anda Github’da çalışmakta olan Burcu Doğan, çok güzel bir video çekmiş. Onu gördüğüm için bu yazıyı yazdım.Kısacık bir video zaten ama yine de birkaç ...", "content": "Google, AWS gibi iş tecrübelerinin ardından şu anda Github’da çalışmakta olan Burcu Doğan, çok güzel bir video çekmiş. Onu gördüğüm için bu yazıyı yazdım.Kısacık bir video zaten ama yine de birkaç cümlelik özet geçmeye çalışayım: Programcılık öğrenmenin bir sebebi olmalıdır. Ya da başka bir deyişle, bir problemi çözmek için program yazılır. Bu nedenle önce probleminizi tanımlayıp onu çözecek program yazmaya çalışın. Eğer bu işte uzman olmak için başlayacaksanız, o zaman -isterseniz- temelden başlayarak literatür çalışması yapabilirsiniz.Kendisinin kısa özgeçmişi için: https://rakyll.org/about/https://www.youtube.com/watch/?v=-PdcaIy_SjQ" }, { "title": "Bir dönem döngüye aldığım şarkılar", "url": "/posts/d%C3%B6nguye-aldigim-sarkilar/", "categories": "Genel", "tags": "", "date": "2024-05-14 00:00:00 +0300", "snippet": "ÖzetSpotify üzerinde yaptığım listeyi paylaşıyorum. Çok dinleyip eskitmeyin :)Sıralamanın önemi yok. Aklıma geldiği sırada ekledim. Aklıma geldikçe eklemeye devam edebilirim.", "content": "ÖzetSpotify üzerinde yaptığım listeyi paylaşıyorum. Çok dinleyip eskitmeyin :)Sıralamanın önemi yok. Aklıma geldiği sırada ekledim. Aklıma geldikçe eklemeye devam edebilirim." }, { "title": "Deneyap eğitmenliği", "url": "/posts/deneyap/", "categories": "Genel", "tags": "", "date": "2024-04-29 00:00:00 +0300", "snippet": "ÖzetDeneyap; Sanayi ve Teknoloji Bakanlığı, Gençlik ve Spor Bakanlığı, TÜBİTAK ve Türkiye Teknoloji Takımı (T3) Vakfı işbirliği ile kurulan bir eğitim programıdır. Burada bir süredir eğitmenlik yap...", "content": "ÖzetDeneyap; Sanayi ve Teknoloji Bakanlığı, Gençlik ve Spor Bakanlığı, TÜBİTAK ve Türkiye Teknoloji Takımı (T3) Vakfı işbirliği ile kurulan bir eğitim programıdır. Burada bir süredir eğitmenlik yapıyorum ve tecrübelerimi paylaşmak istedim.Deneyap hakkında sıkça sorulan sorular (SSS) için kendi web sitesine bakabilirsiniz. Ben orada olmayanları yazmaya çalıştım. İlgili SSS sayfası: https://www.deneyap.org/tr/hakkimizda/sss/Yetkili ve sorumlular kimdir?Eğitmen alımları, öğrenci alımları gibi organizasyonel konular T3 tarafından yürütülmektedir. Ücretlerin ödenmesi gibi bazı konular ise TÜBİTAK tarafından yapılmaktadır. İçeriklerin hazırlanması için, akademisyenlerden oluşan bir eğitmen komisyonu bulunmaktadır. Her ilde bir Deneyap sorumlusu görevli bulunur.İçerikler nedir?Derslerin listesi ve içerikleri zaten internet üzerinde var. PDF biçiminde şuradan görebilirsiniz: https://yayinlar.tubitak.gov.tr/deneyap-atolyesiDersler nasıl işleniyor?Bazıları yüzyüze, bazıları online ders şeklinde. İlk ders “tasarım ve üretim”. Bu derste; cnc freze, lazer kesim, küçük torna makinesi ve kıl testere gibi aletler ile tahta şekillendirme ve tasarım işleri yapılıyor. Bundan sonra robotik dersinde basit Arduino uygulamaları var. Böyle yavaş yavaş ilerliyor dersler. Tüm ders listesini Deneyap web sitesinde görebilirsiniz.Bilişim konusundaki uygulama içerikleri Blok kodlama C ve C++ dili ile programlama Arduino IDE’si üzerinde Deneyap kart programlama Siber güvenlik’te VirtualBox üzerinde Kali Linux uygulamaları. Bunların tamamını video çekerek paylaştım: https://www.youtube.com/@muratozalp Python ile yapay zeka uygulamaları (Anahtar sözcükler: Anaconda, Spyder, Iris, scikit-learn, pandas, numpy, matplotlib, tensorflow). Bu konuda da Anaconda yerine Thonny kullanılması konusunda ısrarlı bir video çektim: https://www.youtube.com/watch?v=JQWTyzPo_hg Mobil programlama (içeriğe bakmadım)Ne kadar zaman ayırmak lazım?2024 yılında yapılan bir değişiklik ile biraz daha sabit/kalıcı eğitmen alma yoluna gittiler. Hafta sonu 2 gün toplam 12 saatlik eğitim verilecek. Hafta içi de duruma göre 4 saatlik eğitim veya toplantılar olabilecek. 2024 öncesinde sadece eğitmen olarak sadece 1 ders (haftada 4 saat) bile alınabiliyordu.Ücret nasıl?Hafta sonu 12 saat, hafta içi de 4 saat olarak planlanan bir ders programı sonrasında asgari ücretin az üstü olacağı tahmin ediliyor. 2024 bahar ayları için, 1 saat ders ücretinin $6 civarında olduğunu söyleyebilirim :)Ödemeler aylık olarak TÜBİTAK tarafından IBAN’a göndeirliyor. Ayın 25’i civarlarında yatıyor.Eğitimler zor mu?Değil. Konuya az hakimiyeti olan birileri bir ay öncesinden kitap üzerinden çalışırsa yeterli olur. Konu ile yakından ilgili kişiler her ders öncesinde birkaç saatlik çalışma yaparsa yeterli olur.Neye çalışılacak? Siber güvenlik gibi hızlı değişen konularda derslerden önce mutlaka uygulamalar test edilmeli Robotik gibi derslerde uygulamalar önceden denenmeli, çıkabilecek konularda tecrübe sahibi olunmalı Online derslerde sunu hazırlama gibi işler olabiliyor. Ancak Telegram grupları üzerinde bu konuda içerik paylaşımı yapılıyor. Yine özellikle online derslerde her hafta için bir Kahoot sınav uygulaması yapılırsa motivasyona müthiş katkısı oluyor. Sırf Kahoot için 4 saat derse katlanan öğrenciler gördüm :)Özel durumlarım/sorularım varOnline başvuruyu yaptıktan sonra, zamanı geldiğinde il sorumlusu ile mülakata çağrılacaksınız. Özel durumlarınızı, şartlarınızı ve sorularınızı orada konuşabilirsiniz. Online başvuruyu yapmak kesin kayıt anlamına gelmiyor." }, { "title": "Savunma amaçlı av tüfeği olur mu?", "url": "/posts/av_t%C3%BCfegi/", "categories": "Hobi", "tags": "", "date": "2024-04-28 00:00:00 +0300", "snippet": "Özetİnternet’teki bilgi kirliliğini toparlamak amacıyla, kirlilik yığınına bir katkı da ben yapayım dedim :)Toparlama bilgiler: Yasal mevzuat önemli; detaylı araştırmadan iş yapmayın. Mesela; av ...", "content": "Özetİnternet’teki bilgi kirliliğini toparlamak amacıyla, kirlilik yığınına bir katkı da ben yapayım dedim :)Toparlama bilgiler: Yasal mevzuat önemli; detaylı araştırmadan iş yapmayın. Mesela; av tüfekleri “yivsiz” olur. “Yivli” olanlar savaş tüfeğidir. Namlu boyu, fişek kapasitesi gibi limitlere dikkat edin. Yaygın olarak 12, 20 ve 36 kalibre fişek kullanan tüfekler var. Numara büyüdükçe fişek çapı (ve tesir) azalır. En yaygın kullanılan tür ise 12’dir. Dolayısıyla en çeşitli mühimmat türü 12’de olur. Türler: pompalı, otomatik (gerçek adı: yarı otomatik), şarjörlü, poze, çifte gibi türler bulunmaktadır. Bunların hepsi farklı durumlarda hala tercih edilmektedir. Fişek yatağının tetiğin ne tarafında olduğuna göre bullpup/klasik olarak ikiye ayrılır. Klasik sistemlerde tetik arkada, fişek yatağı önde olur. Bullpup sistemlerde tam tersi olur. Bullpup’ın avantajı, klasik sistemlerde boş alan olarak kullanılan “dipçik” kısmını şarjör ve fişek yatağı olarak değerlendirmesi, dolayısıyla toplam uzunluğu kısaltmış olmasıdır. Genellikle “taktik” denilen bina içi (ya da gemi) gibi dar alan kullanımında tercih edilir. Dezavantajı ise dipçik mesafesi kısaldığı için biraz ergonomi kaybı ve ayrıca fişek patlamasının kulağa çok daha yakın olmasıdır. Pompalı tüfeklerin otomatiklere göre bazı avantajları vardır. Elle kurulduğu için fişek sıkışması gibi durumlar pek yaşanmaz. Fişeklerin barut miktarından etkilenmez, her türlü fişeği atar. Mekanik bileşenleri çok olmadığı için bakım konusunda çok hassas değildir. Ve fişeğin patlaması sırasında çıkan enerjinin tamamını kurşunun fırlatılmasına harcadığı için otomatik’lere göre daha etkilidir. Otomatiğin avantajı ise tetiğe bastıkça atmasıdır. Namlu tipine göre de iki tür tüfekten bahsedilebilir: Şoklu (choke) ve boru (slug). Şoklu olan ya da ucuna şok takılabilen namluların çıkış noktası daralarak saçmaların daha toplu gitmesi sağlanır. Bu tip namlularda tek kurşun (domuz kurşunu) atılması namluya zarar verebileceği için, tek kurşun atımında slug tip namlu tercih edilir.Savunma amaçlı tüfek seçimiSavunma amaçlı tasarlanan tüfeklere “taktik tüfek” te denebilmektedir. Savunma amaçlı olarak kullanılacak bir tüfekte istenebilecek bazı özellikler: Kısa olması. Özellikle de bina içi gibi alanlarda işe yarayabilir. Basit olması. Acil durumda karmaşık iş gerektirmemesi. Bakım konusunda çok hassas olmaması. Arıza olasılığının az olması. Mühimmat seçmemesi. Kauçuk gibi farklı mühimmatları da atabilmesi. Hafif olması. Işık veya lazer takılabilmesi. Şarjör kapasitesinin çok az olmaması. Mühimmat bulunmasının kolay olmasıBunları yazdıktan sonra toparlamaya kalkarsak, savunma amaçlı bir tüfeğin özellikleri şöyle tarif edilebilir: Bilinen bir markanın yorumları iyi olan bir ürünü olsun. Pompalı olabilir. Her türlü mühimmatı atabilsin. Elle kurulduğu için sorun çıkarma olasılığı az olsun. Bakım konusunda çok hassas olmasın. Savunma işi abartılı (savaş durumu) olacaksa, pompalı yerine şarjörlü olmasının çoklu şarjör taşıma avantajı da olabilir. Kolay fişek bulabilmek ve farklı mühimmat seçeneklerinden yararlanabilmek için 12 kalibre olması iyi olur. Mümkünse teleskopik dipçik olsun. Bir yere sokarken fazla yer kaplamasın. Dipçik kısmı tamamen sökülebilenler ruhsat alamıyor olabilir, emin değilim. Ahşap bileşen olmasın. Hem ağırlık yapabilir hem de suyla temasta ahşap kısımlar zarar görebilir. Pikatini raylar olursa iyi olur. Lazer ve lamba falan takılabilir. Olmazsa da çok önemli değil. Namlu ucuna takılabilecek “taktik şok” ucu olursa, namlu ucunu darbelerden korumak için iyi olur. Bullpup veya klasik tür olması tercihe kalmış." }, { "title": "LG-Ericsson IPECS Telefonda Bootc problemi", "url": "/posts/IPECS-BootC-problemi/", "categories": "Genel", "tags": "problem", "date": "2024-04-15 00:00:00 +0300", "snippet": "TLDRÖzet olarak; cihazın işletim sisteminin TFTP üzerinden yeniden yüklenmesi gerekiyor. Bu işlem, telefon setinin firmware güncellemesinden farklı. Orada kullanılan dosyalar burada işe yaramıyor. ...", "content": "TLDRÖzet olarak; cihazın işletim sisteminin TFTP üzerinden yeniden yüklenmesi gerekiyor. Bu işlem, telefon setinin firmware güncellemesinden farklı. Orada kullanılan dosyalar burada işe yaramıyor. Recovery yüklemesi için ayrı dosyaları var.İşi yaparken baz aldığım kaynak: http://forum.artcom.ru/lofiversion/index.php/t12655.htmlGerekli dosyalarGithub üzerinde paylaştım ilgili dosyaları: https://github.com/ozalpmurat/IPECS/İşlem basamakları ve bazı önemli noktalar Telefonun parola istediği ekranda 1234 yazıp Ok tuşuna bas. IP adresi isteyecek. Set için bir IP adresi ver. Alt ağ maskesi ver. Sunucu IP’si istediği yerde TFTP Server’ın adresini ver. TFTP server’ın çalıştığı bilgisayarda (kendi bilgisayarım) tcpdump ile dinleyince LIP_8000E_VER_ALL isimli bir dosya istediğini gördüm. Bu metni Google’layınca yukarıda verdiğim link geldi. Orada birileri işletim sistemini de paylaşmış. Onu indirip sete yükledim ve düzeldi. Dosya isminden anlaşılacağı üzere, setin modeline göre aradığı özel bir dosya ismi bu. Set ekranında aşamalar takip edilebiliyor. Birkaç kere yeniden başlayıp TFTP server’dan bir şeyler indiriyor. Sonra normal açılıyor. Setin TFTP server’da aradığı LIP_8000E_VER_ALL dosyası metin biçiminde bir dosya. İçerisinde sete yüklenecek olan diğer dosyaların isimleri yazıyor. Dosyayı 8012 modele göre düzenleyip TFTP klasörüne koyunca set hemen indirmeye başladı. LIP_8000E_VER_ALL içerisindeki dosya isimlerinin yanında bir de hash (sanırım) var. Hash kısmını değiştiremedim çünkü hash’in algoritmasını bulamadım. 8 bayt’lık çıktı veren standart bir hash algoritması yok çünkü. Çok bilinen bazı algoritmaların ilk ve son 8 baytlarını karşılaştırdım ama tutmadı. Aşağıda bahse konu dosyanın içeriği var:LIP_8000E_VER_ALL içeriği:version LIP_8012-10Bqbtr_img image452_8012.bin 008f359eker_img vmlinuz_8012 0a7867f8tar_img mnt.tar 1237718aNot: Not: LIP_8000E_VER_ALL dosyası ile birlikte toplamda 4 tane dosya olması lazım TFTP klasöründe." }, { "title": "Örnek mülakat soruları", "url": "/posts/mulakat-sorulari/", "categories": "Genel", "tags": "mulakat", "date": "2024-01-09 00:00:00 +0300", "snippet": "Burada tüm soruları tabii ki veremeyeceğim. Balık tutmayı öğretmeye çalışacağım :)Arama motorunda “…….. job interview questions” şeklinde aratırsanız bol miktarda örnek bulabiliyorsunuz. Cümlede bo...", "content": "Burada tüm soruları tabii ki veremeyeceğim. Balık tutmayı öğretmeye çalışacağım :)Arama motorunda “…….. job interview questions” şeklinde aratırsanız bol miktarda örnek bulabiliyorsunuz. Cümlede boş bırakılan yeri istediğiniz gibi doldurabilirsiniz. Örnek bazı başlıkları ve soruları İnternet’ten araklayıp Translate’e çevirtip aşağıda yazdım.Genel örnek sorular Neden bu pozisyona başvurdunuz? Bu pozisyon için en uygun olduğunuzu düşündüğünüz nedenler nelerdir? Geçmişte karşılaştığınız en büyük zorluk nedir ve bunu nasıl ele aldınız? …….. konusunda çalışan birisi olarak en önemli becerileriniz nelerdir? Başvurduğunuz çalışma alanı ile ilgili güncel konulardan haberdar olmak için hangi kaynakları kullanıyorsunuz? (Telegram grupları, forumlar, web siteleri, kitaplar, akademik veri tabanları, vb.) Şimdiye kadar karşılaştığınız en büyük mühendislik zorluğu nedir? Nasıl üstesinden geldiniz? Teknik bilgisi az olan bir topluluğa teknik ayrıntıları nasıl açıklamayı tercih edersiniz? Doküman, video çekimi, sunu hazırlama, beyin fırtınası, grafik çizim, vb. Daha önce iş takip sistemi, proje yönetim sistemi tarzında araçlar kullandınız mı? Şirketimizin çalışma alanları hakkında ne biliyorsunuz?Sistem yöneticisi (genel) örnek mülakat soruları RAID nedir ve farklı RAID türleri nelerdir? Log yönetimi nasıl yapılır? Syslog ne demektir? DNS nedir ve nasıl çalışır? DHCP nedir ve nasıl çalışır? Daha önce betik yazdınız mı? DNS kaydı türleri nelerdir?Linux sistem yöneticisi örnek mülakat soruları LVM (Logical Volume Manager) nedir ve nasıl çalışır? SSH nedir ve nasıl güvenli hale getirilir? Güvenlik duvarı (firewall) konfigürasyonunu açıklayabilir misiniz? Bir Linux sistemini yedekleme ve geri yükleme sürecini açıklayabilir misiniz? Kurtarma modunda bir Linux sistemine nasıl erişirsiniz? Linux’ta bir web sunucusu nasıl kurulur ve yönetilir? Linux’ta bir veritabanı nasıl kurulur ve yönetilir? En sevdiğiniz Linux dağıtımı nedir?Ağ konusunda örnek mülakat soruları IP adresi nedir ve DHCP’nin rolü nedir? Bir ağ arızasını tespit etmek ve çözmek için hangi adımları takip edersiniz? TCP/IP nedir ve nasıl çalışır? 3 aşamalı el sıkışma (3-way handshaking) ne ifade ediyor? VLAN nedir ve nasıl çalışır? NAT nedir ve nasıl çalışır? Birkaç tane TCP/UDP portu ve bunları kullanan servisleri söyleyebilir misin? Ağ performansını izlemek ve ölçmek için hangi araçlardan yararlanırsınız? Bir ağ cihazının konfigürasyonunu nasıl değiştirirsiniz? Bir ağ sorununu nasıl teşhis eder ve çözersiniz? Hangi marka ağ cihazlarına aşinasınız? Ağda sorun çözmek için şimdiye kadar ne tür yöntemler, yazılımlar ve cihazlar kullandınız?DevOps örnek mülakat soruları DevOps hakkında ne biliyorsunuz? DevOps’un çevik metodolojiden farkı nedir? En popüler DevOps araçlarından bazıları hangileridir? DevOps’taki farklı aşamalar nelerdir? DevOps’un bazı temel faydalarından bahsedin. DevOps uygulaması gereken bir projeye nasıl yaklaşacaksınız? Sürekli teslimat (continuous delivery) ile sürekli dağıtım (continuous deployment?) arasındaki fark nedir? DevOps’ta konfigürasyon yönetiminin rolü nedir? DevOps’ta AWS’nin rolü nedir? SSH’nin yeri, Devops için nedir? Memcached hakkında bana bir şeyler söyleyebilir misiniz? Ansible’ın DevOps’taki çalışması hakkında bana bir şeyler anlatın sudo nedir? Jenkins’in çalışmasını veya mimarisini anlatabilir misiniz? Deponun git Push aracılığıyla yeni commit’ler aldığı her seferde bir betiğin çalışmasını nasıl sağlayabilirsiniz? Docker nedir ve nasıl çalışır?Veri bilimi konusunda örnek mülakat soruları İstatistiksel temel kavramlar hakkında neler biliyorsunuz? Makine öğrenimi algoritmaları hakkında neler biliyorsunuz? Büyük veri analizi hakkında neler biliyorsunuz? Verileri temizlemek ve analiz etmek için hangi araçları kullanıyorsunuz? Veri bilimi projelerinde karşılaşabileceğiniz olası zorluklar nelerdir? Gözetimli ve gözetimsiz öğrenme arasındaki fark nedir? Öznitelik seçimi ve özellik mühendisliği hakkında neler biliyorsunuz? İstatistiksel çıkarım ve makine öğrenimi arasındaki fark nedir? Şimdiye kadar ne tarz veri setleri ile çalıştınız?" }, { "title": "Veri ön işleme ve Yapay Sinir Ağı eğitimi akış diyagramı", "url": "/posts/veri-isleme/", "categories": "Yapay Zeka", "tags": "veri, ysa", "date": "2023-12-26 00:00:00 +0300", "snippet": "Önceki doktora tez çalışmam sırasında çıkardığım bir akış diyagramıydı. Haftalarca çalışmıştım sırf bu işlerin sırasını, amacını ve uygulamasını anlamak için. O iş yarım kaldı, şimdi bambaşka bir k...", "content": "Önceki doktora tez çalışmam sırasında çıkardığım bir akış diyagramıydı. Haftalarca çalışmıştım sırf bu işlerin sırasını, amacını ve uygulamasını anlamak için. O iş yarım kaldı, şimdi bambaşka bir konudayım. Yazdığım notlar ziyan olmasın, birilerinin işine yarar belki.Ben ELM çalıştığım için, onda iterasyon yapılmıyor. Tek seferde tüm veriyi gönderip ağırlıklar hesaplanıyor. “İterasyon nerede?” diye aramamanız için baştan yazdım.Veri seti olarak ta KDD kullanmıştım. 41 öznitelik (attribute) ve bir sınıf/etiket (class/label) var veri setinde.Kodlamada Python ve GNU Octave ile çalışmıştım.Yazıyı yazarken faydalandığım kaynak linkler: https://stats.stackexchange.com/questions/55718/pca-and-the-train-test-split https://machinelearningmastery.com/data-preparation-without-data-leakage/Metinsel özet Önce mutlaka metin editöründe (tercihen Notepad++ veya Linux’ta Notepadqq) açarak, gözle muayene yap. Veriler hangi işaretle ayrılmış? Göze çarpan anormallik (değişik karakterler, uyumsuz satırlar, büyük/küçük harfler, vb.) var mı? Açabiliyorsan veri setini hesap tablosu (tercihen Libreoffice Calc) ile aç. Verilerini biraz tanı. Veri türleri kategorik mi, numerik mi öğren. Veri türleri konusunda aşağıda bir başlık altında birkaç görsel paylaştım. Veri setindeki değerlerin min/max/ort değerlerine bak. Değerlerde normalizasyon gibi işlem gerekip gerekmeyeceğine dair yorum yap. Verilerde temizleme yapılacaksa yap. Yaptığın her işlemi not et. Çalışmanı yayınlayacaksan bu kısım çok önemli. Gerçekten önemli bir işlem değilse, veriye çok müdahale etmemeyi tercih et. Elle teker teker müdahale etmekten kaçın. Örneğin, sayısal verilerde ondalık hane “.” ile ayrılmışsa ve “,” ile ayrılmasını istiyorsan; “zaten sayısı az, elle yaparım” deme. Bu tarz değişiklikleri ya kod içerisinde topluca değiştir ya da metin editöründe “Bul/Değiştir” seçeneği ile topluca değiştir. Veri setinde kullanmayı düşünmediğin sütunları çıkar. Veri setinde kullanmayacağın ya da bütüne zarar veren değerler varsa, bunları çıkar. gruptaki erkeklerin obezite riskine çalışıyorsan, kadınları veriden çıkarabilirsin mesela. Gerekli ise, RegEx ile metni incele (veya gerekli ifadeleri ayıkla). Kategorik veriler varsa, bunları YSA ile işleyemeyeceğin için numerik hale getir. Çapraz doğrulamaya (cross validation) başla Test/eğitim ayır Min-max scale yap. Sadece gerekli olan sütunlarda tabii. 0-1 arasında olsun. normalizasyon yapacaksan (standart sapma falan girecekse işin içine, eğitim ve test veri setine ayrı yapmak lazım, test verisinin etkisi eğitimi kirletmesin diye) PCA yapacaksan, sadece eğitime yap. Modeli fit et (eğit) Test verisinde, az önce elde ettiğin PCA projeksiyonuna göre boyut indirgeme yap. test ve eğitim verilerinde boyutlar farklı olur. Boyut indirgenmiş test verisini modele gönder - Hata hesabı yap Kullandığım bazı yöntemlerÖlçeklendirme (scaling)Buna genellikle normalizasyon deyip geçiyoruz. Ben de aslında bu uygulamada normalizasyon yaptım. Ancak normalizasyon, veriyi belirli bir aralığa getirmek için kullanılabilen yöntemlerden sadece birisi. Standardizasyon, min-max normalizasyon, ortalama normalizasyonu, vb. farklı yöntemler bulunmaktadır.Veri boyut indirgeme (dimensionality reduction)Temel bileşen analizi (PCA) yöntemini tercih etmiştim. Bunun için pca fonksiyonu kullanmıştım. PCA uygulanarak %95 doğruluk elde etmek için 11 temel bileşen elde edildi. 41 sütun veri ile çalışmak yerine 11 sütun veri ile çalıştım. DİKKAT: PCA gibi temel bileşen analizi uygulamaları veri setini bozar. Veri setindeki onlarca sütunu temsil eden bambaşka veriler koyar. İşlenecek veri sayısını azalttığı için veri işleme aşamasını ucuzlatır. PCA yapmadan önce kategorik veriler sayısala çevrilmelidir. PCA öncesinde normalizasyon yapılması tavsiye ediliyor. Bana yeterli olan doğruluk değerini saplamak için kaç temel bileşen almalıyım? Ben %95 doğruluk değerini yeterli gördüğüm için 11 bileşen almıştım. “%85 doğruluk yeterli” deseydim, 5 bileşen yeterli olacaktı.İlk 2 temel bileşen ile bile %75 doğruluk elde edilebildiğini önceki görselden görebilirsiniz. Burada da bu 2 bileşene göre tüm verilerin 2 boyutlu koordinat sisteminde dağılımı (kümelenmesi, sınıfları) görülüyor.İki farklı eğitim işleminin sonucunda ölçülen doğruluk değerinin karşılaştırması. PCA yapılmadan önce 41 öznitelik ile yapılan turuncu, PCA ile çıkarılan ilk 11 temel bileşen ile yapılan eğitim ise mavi çizgi. Yatay sütun, ELM YSA içerisindeki hücre sayısını gösteriyor. Hücre sayısı arttıkça, doğruluk artıyor normal olarak. Belirli bir hücre sayısından sonra, mavi ve turuncu çizgiler iyice yaklaşıyor. Demek ki, en az 15 hücre kullanırsam, 11 bileşen ile bile veri oldukça iyi temsil edilebiliyor.Öznitelik seçimi (feature selection)Hangi öznitelikler veri setimi hangi oranda temsil edebiliyor?Bunun için fscmrmr fonksiyonu kullandım. MRMR yöntemi ile öznitelik seçimi yapıldı. 20 numaralı sütunun gereksiz olduğu görülüp veri setinden kaldırıldı.Veri setindeki 41 özniteliğin her birinin ayrı ayrı sınıflandırmaya ne kadar katkısı olduğunu ölçtüm. 20. sütunun sınıflandırmada hiç bir halta yaramadığını öğrendim :) Hatta şunu da görebiliyoruz: Sadece 5. sütunu alsam bile çok büyük doğruluk oranında sınıflandırma yapabilirim.Çapraz Doğrulama (Cross Validation)Veri setini istediğimiz sayıda parçaya bölüyor. Teker teker her bir parçanın test verisi olmasını sağlayarak diğer kısımları de eğitim olarak kullanıyor. Bu sayede veri setindeki her bir eleman hem test hem de eğitim verisi olarak işlenmiş oluyor. Bunların ortalamasını aldığınızda, tarafsız (“tarafsız” doğru ifade olmadı sanki) bir sonuç elde etmek için elinizden geleni yapmış oluyorsunuz. Bunun için cvpartition fonksiyonunu kullandım.Çapraz doğrulama yapmazsanız, verilerin bir kısmı ile eğitip diğer kısmı ile test yapmış olursunuz. Tesadüfe bağlı olarak, eğitim/test gruplarına benzer verilerin gelmesi durumunda bambaşka sonuçlar elde edebilirsiniz.Dikkat edilecek bazı konularMaalesef birçok akademik çalışmada bunlara dikkat edilmediğini gördüm. Bu nedenle yazıyorum: Veri setinde normalizasyon ve PCA gibi işlemler eğitim ve test setlerine ayrı ayrı yapılmalıdır. Veri seti bölünmeden önce yapılırsa, “veri sızıntısı (data leakage)” oluşur. Verinin bütününü alıp bir hesap yapan algoritmalarda buna dikkat etmek gerekir. Mesela veriyi önce normalize edip sonra eğitim-test ayırırsanız, eğitim sırasında kullandığınız verilerde, sadece test’te kullanılması gereken izler olur. Normalizasyon işlemindeki formüle test verileri de girmiştir çünkü. Eğitim verisi kirlenmiş olur bu şekilde. PCA için bir diğer dikkat edilmesi gereken nokta, eğitim verisine PCA yapıldıktan sonra test verisine ayrıca PCA yapılmalıdır. Ama bunu yaparken; test verileri de eğitim verisinde oluşturulan PCA projeksiyonuna gönderilmelidir. Sıfırdan yeni PCA yapılırsa, veriler yine kirlenir. Çapraz doğrulama yapılmasına engel bir durum yoksa, yapılmalıdır. Yapılmazsa, her seferinde farklı sonuç elde edersiniz. Maalesef birçok akademik çalışmada bu şekilde yapılıp, en beğenilen sonucu paylaşmak şeklinde yol izlenmiş. Çapraz doğrulama varsa, PCA gibi işlemler çapraz doğrulama içinde yapılmalıdır. Çapraz doğrulama varsa, YSA ağırlıklarının her kat içinde değişmesi/değişmemesi durumu değerlendirilmelidir. Duruma göre ikisi de uygulanabilir. Yukarıda yazdım ama yine yazıyorum. Kodları ve data’yı birlikte paylaşmıyorsanız, yaptığınız çalışmanda şaibe kalmaması için bunlara dikkat etmelisiniz. Ve algoritmanızı (veride yaptığınız işlemleri) çok net bir şekilde açıklamalısınız.Veri TürleriBu konuda daha önce kısa bir yazı yazmışım. Bir link iki de görsel bırakıyorum:https://ozalpmurat.github.io/posts/kategorik-veri-turlerini-YSAya-gonderme/*Görsel kaynağı: https://microbenotes.com/nominal-ordinal-interval-and-ratio-data/**Görsel kaynağı: https://youtu.be/7bsNWq2A5gI" }, { "title": "Şehirde kullanmak için outdoor ayakkabı almak", "url": "/posts/sehirde-outdoor-ayakkabi/", "categories": "Hobi, Gezi, spor, doğa", "tags": "ayakkabı, bot, outdoor", "date": "2023-12-21 00:00:00 +0300", "snippet": "Başlıkta girişi yazdım aslında. Outdoor ayakkabı almak istiyorsunuz ama çoğunlukla şehirde kullanacaksınız. Ben de bu durumdayım. Yıllardır biraz tecrübe edindim, paylaşmaya çalışacağım.UYARI: Tecr...", "content": "Başlıkta girişi yazdım aslında. Outdoor ayakkabı almak istiyorsunuz ama çoğunlukla şehirde kullanacaksınız. Ben de bu durumdayım. Yıllardır biraz tecrübe edindim, paylaşmaya çalışacağım.UYARI: Tecrübelerimi paylaştığım bu yazı, fikir vermesi amacıyla yazılmıştır. Sağlık şakaya gelmez. Arazi şartları da şakayı sevmez. Ben çok arazi yapan birisi değilim. Yaptığımda da piknik veya hiking tarzında takılırım. Yazıyı fikir vermesi için yazıyorum. Problem yaşayan olursa, sorumluluk kabul etmem.Neden?Minimalist yaşam. Sebeplerden birisi bu olabilir. Olmayadabilir. Mesela “araştırma görevlisi ayakkabısı” diye aratırsanız internette, ilginç sebepler çıkıyor bu talep konusunda.Benim toplam 5 çift ayakkabım var. İmkânım olsa teke düşürürdüm ama malesef en az dörde düşürebildim. Aşağıda kullanım çokluğuna göre sıralayarak yazdım bunları: Asolo Megaton GV MM GTX. Artık satılmıyor sanırım. Yazın sıcak havalar dışında en çok giydiğim ayakkabı bu. Yılın yarısından fazlasında, her gün giyiyorum (kokmuyor :P). İlk aldığımda pahalı gelmişti. Sanırım 4 yıldır kullanıyorum. Bir temizleyici sünger ile silince ilk günkü gibi oluyor. Ayakkabıma pek acımadan kullandığım halde, oldukça sağlam. Alırken iki temel şeye dikkat etmiştim; Gore-tex astar olması, kaymaz taban olması. Bunlardan aşağıda bahsetmeye çalışacağım. Merrell Tetrex Rapid Crest. Yazın her gün bu ayağımda (bu da kokmuyor :P ). Bunu alırken de 2 temel ihtiyacım vardı. Çok iyi hava alması ve kaymaz taban olması. Bunu da yıllardır kullanıyorum, hala çok iyi durumda. Bu tarz ayakkabılara da “amfibi ayakkabı” diyenler var. Decathlon Quechua NH500 Sandalet. Su ile haşır neşir olacağım zaman bu ayağımda. bir haftalık denizli yüzmeli tatillerde genelde tek başına bu işimi görüyor. Sandalette çok beklentim yok. Sağlam olsun, çabuk kurusun, altı çok ince olmasın ki şehirde de giyilebilsin. Bu kadar. Decathlon Quechua Waterproof bot. Modelini bulamadım ama üst seviye bir ürüm olmadığına eminim. Karda giyiyorum bunu da. Yüksek konçlu tek ayakkabım bu çünkü. Sarı naylon çizme. Suya, kara ya da çamura gireceksem önceden arabaya koyuyorum. Hem yüksek hem su geçirmiyor hem de yıkayıp temizlemek kolay.İhtiyaç belirleme soruları Outdoor kullanma oranın ne olacak? %0,01 oranında outdoor kullanacaksan, daha şehirsel bir ayakkabı tercih edebilirsin. Ama “benim sağım-solum belli olmaz. İş çıkışı araziye gidebilirim” dersen, biraz daha arazi tipi tercih edebilirsin. Tam outdoor ayakkabıları şehirde biraz konfordan feragat etmeyi gerektiriyor çünkü. Outdoor’dan kastın ne? Keskin kayaların üzerinde zıplamak mı, dere yataklarından yukarıya trekking yapmak mı, stabilize ve toprak orman yollarında yürüyüş yapmak mı? Bu ve bu tarzdaki soruların cevaplarına göre farklı tarzda ayakkabılar tercih edilebilir. 10 yıl aynı ayakkabıyı kullanmak seni rahatsız edecek mi? Bunu sorma sebebim, sert araziye dayanmak üzere tasarlanan bir ayakkabıyı şehirde eskitmeye ömrün yetmeyebilir. Eğer benim gibi bir şeyi eskitmeden yenisini almak istemeyenlerdensen, bu bile problem olabilir :) Marka takıntın var mı? Kimsenin adını bilmediği, ayağında görünce “vayy” demeyeceği bir marka kullanmak seni rahatsız eder mi?Outdoor ayakkabı özellikleri Sağlam taban. Vibram demek “her koşulda en iyi taban” anlamında değildir. Şehirde buz pisti gibi kayan Vibram tabanlar var. Fiziksel şartlara dayanıklı ayakkabı. Esneme, şişmiş ayakla kullanma, ıslak durumlarda dayanıklılık, sağlam birleşim yerleri, yırtılmaya dayanıklı malzeme, darbeye karşı koruyucu kısımlar, sağlam ipler ve ip delikleri, vb. devam edebilir liste. Aslında bunların her birisi ayrı yazı konusu. Nefes alabilirlik. Yazlık tasarlananlar zaten iyi nefes alabiliyor. Kışlık olanlarda özellikle ucuz modellerde su geçirmezliği sağlamak için nefes bile almayan plastikimsi malzeme kullanıyorlar. Bu nedenle, kışlık olanlarda mümkünse su geçirmeyen ve nefes alabilen modeller tercih edilmeli. Fiziksel koşullara (kullanım amacına) uygunluk Kanyon, tırmanma, yaklaşma, hiking, vb. outdoor faaliyetlerin hepri için bambaşka ayakkabı modelleri vardır.Kişisel görüşlerimOutdoor ayakkabı, bu işi yapan markalar tarafından üretilmiş olmalıAdidas, Nike gibi -outdoor uzmanlığı olmayan- spor giyim üreticilerinin outdoor modelleri konusunda çokça şikayet okudum. Hatta mümkünse spor giyim üreticisi değil, “outdoor ayakkabı üreticisi” olması daha da iyi olur tabii :)Alın size araştırmalık bazı marka isimleri: YDS La Sportiva Meindl Asolo Bestard Boreal Dolomite Scarpa Lowa Hanwag AKUAyakkabının asıl malzemesi sağlam olsun Tekstil ürünü olacaksa çok iyi üretilmiş olsun. Bunu anlamak zor, yorumlara bakabilirsiniz. Ya da daha kolayı, deri olsun. Ama gerçek deri olsun. Derisi kalın olsun. Ciddi markalar, kullandıkları derinin kalınlığını (1,8mm, 2mm, vb.) özelliklerde yazıyorlar. Mümkünse tek parça deri olsun. Çok parçalı derilerden yapılma ürünler şık duruyor ama asıl kıymetli olan tek parça deri olması.Kaymaz taban olsunUnutmayın, öncelikli amacımız şehirde kullanmak. Bu nedenle kaymaz taban olması önemli. Vibram’ın zilyon tane farklı ürünü var. Nispeten ucuz denilebilecek Vibram tabanlı ayakkabılar şehirde feci kayıyor. En dandik kauçuk tabanlı ayakkabı bile ucuz Vibram tabanlar kadar kayamaz.Vibram, arazide çok tercih edilen bir taban markası. Ama bu markanın çok farklı ürünleri var. Vibram’ın en önemli özelliği ise sağlam olması. Çoğunlukla şehirde kullanılacak olan bir ayakkabının tabanının sağlam olması hiç önemli değildir. Likya Yolu’nu yürüyecekseniz, keskin kayalarda gezinecekseniz, tabanın sağlamlığı önemlidir. Ancak çoğunlukla şehirde kullanılacak bir ayakkabıda sağlamlıktan daha önemli olan şey, kaymamasıdır.Ciddi ayakkabı üreticileri Vibram’ın kaymaz tabanlarını ya da kendi üretimleri olan kaymaz tabanları özellikle belirtiyor. Bunlarla ilgili ilginç test videoları da var internette. Megagrip (Vibram), Contagrip (Salomon), Arctic Grip (Vibram), Omni-Grip (Columbia) gibi taban örnekleri farklı üreticilerin farklı mdellerinde bulunabiliyor. Şiddetle tavsiye ederim. Şimdi araştırırken gördüm, Adidas’ın Terrex modelinde kullanılan Continental taban da bu konuda iyi olarak yorumlanmış.Ağır ve takoz gibi sert olmasınBu konuda çok söyleyecek bir şey yok aslında. Mükemmel sağlam ama teki 1 kilo olan ayakkabı ile dolaşmayı kimse istemez. Yine ne kadar sağlam olsa da ayağımıza uyum sağlamayan bir ayakkabı ile de rahat edemeyiz. Birazcık ta esnek olsun ve ayağımıza göre şekil alsın.Gore-Tex astar olsunGore-Tex bir tekstil üreticisi ismi. İcad ettikleri astar, bu sektörde devrime sebep oldu. Bu astar; havayı geçirecek kadar büyük ama su moleküllerini geçirmeyecek kadar küçük gözenekli bir kumaş. Konfora katkısı çok iyi.Gore-Tex benzeri, çok sayıda farklı üreticinin astarı bulunmaktadır. Piyasada en yaygın bilinen marka ise Gore-tex olmuştur. Daha önce gore-tex dışında farklı bir markanın astarını kullanan ayakkabı almıştım ve su geçirmişti. O kadar para vermişken böyle sorun yaşayınca insan üzülüyor. Bu nedenle, çok iyi bir referans ve kanıt görmediğim sürece 2023 yılı itibarıyla, hala benim favorim Gore-Tex astarlar. Not: Gore-Tex astar, kumaş gibi parça ile satılan bir şey. Ayakkabı (ve diğer giyim malzemeleri) üreticileri bu astarı satın alıp kendi ürünlerinde kullanıyorlar. Eğer üreticinin imalat kalitesi iyi değilse, astarın birleşim yerlerinden su geçirme ihtimali var. Adidas‘ın ve “The North Face” firmasının Gore-Tex ayakkabıları ile ilgili kötü yorumlar okumuştum mesela. Not: Gore-Tex ayakkabılar “nefes alabilir” özellikte olduğu için, içi yünlü bir çizme gibi aşırı ısıtmıyor olabilir. Ayakları çok üşüyenler, bu konuyu da araştırabilir isterse. Not: Nefes alamayan ayakkabılar daha çok üşütebilir. Ayağın üşüme sebebinin terleme olduğunu söylerler. Eğer ayakkabı içerideki nemi (ter buharını) dışarı atamazsa, ayak daha fazla üşüyebilir.Diğer su geçirmez ürünlerSu geçirmeyen ayakkabıların bazı ucuz modellerinin en önemli tehlikesi, ayakkabı içinde terlemeye bağlı nem oluşmasıdır. Aslında ayağınız bir poşet içinde gibi düşünebilirsiniz; sadece suyu değil havayı da geçirmezler. Nemlenen ayakların yürüyüş sırasında fiziksel zarar görmesi daha kolay olur. Ayakkabı içinde bakteri üremesi daha kolay olur. Ayrıca kışın soğuk havada su geçirmez bottan çıkan ayakların terden sırılsıklam olduğunu da görebilirsiniz. Oysa nefes alabilen astarlar sayesinde ayakkabı içindeki nem buharlaşarak dışarı çıkabilir.Gore-tex dışında farklı ürünler de olduğunu söylemiştim. Bu konuda bazı İngilizce kavramlar da var. Su geçirmeyenlerin bir çoğu naylon çizme mantığında oluyor; hiç bir şeyi geçirmiyor.Waterproof, softshell, water-resist gibi bazı sözcükler var. Bu sözcüklere takılmamak lazım. Arkasındaki teknoloji asıl önemli olan. Mesela Google’a gore-tex vs yazınca, diğer alternatifleri şöyle listeliyor:Yaklaşım ayakkabılarıEğer arazi kullanımınız birazcık fazla ise, yaklaşım ayakkabısı (approach shoes) kategorisini inceleyebilirsiniz. İnternette görsellerde ararsanız, örnekleri çıkıyor. Fiyatı biraz yüksek olabilir, dikkat. Bu ayakkabıların amacı, tırmanma bölgesine gidene kadarki süreci tamamlamaktır. Tabanı sağlam ve dayanıklıdır. Önünde koruma için sağlam çarşak vardır. Genelde kısa konçlu olurlar. Nedense şekilleri de şehir için daha şık geliyor bana :)Sağlam bir markadan (yukarıda isimleri verdim) Gore-Tex astarlı, çok ağır ve çok sert olmayan, kaymaz tabanlı bir yaklaşım ayakkabısı alabilenler alsın, yıllarca kullansın." }, { "title": "Bilgisayar Mühendisliği Mezunlar Günü (online.)", "url": "/posts/bm-mezunlar-gunu/", "categories": "Bilişim", "tags": "Genel", "date": "2023-05-21 00:00:00 +0300", "snippet": "Giriş20-21 Mayıs 2023 tarihlerinde online yapılan IV. Mezunlar Günü Etkinliği kapsamında alabildiğim notları paylaşıyorum. Dolu dolu etkinlik oldu. Sağolsunlar, mezunlarımız çok güzel katkı sağladı...", "content": "Giriş20-21 Mayıs 2023 tarihlerinde online yapılan IV. Mezunlar Günü Etkinliği kapsamında alabildiğim notları paylaşıyorum. Dolu dolu etkinlik oldu. Sağolsunlar, mezunlarımız çok güzel katkı sağladılar. Her birine ayrı ayrı teşekkür ederim. Pırıl pırıl efendi insanlar. Ne bildiğini ve ne bilmediğini bilen, bilmediğine “bilmiyorum” diyebilen mütevazi gençler. 1 yıllık tecrübeli olan bile kendini ne güzel ifade ediyor. Bir kere iş hayatına girdikten sonrasının daha kolay olduğunu söylediler genel olarak. Ben de konuşmalarında bunu dolu dolu hissettim; çünkü özgüvenleri yerinde hepsinin.Ben çok faydalandım. Canlı katılım çok olmasa da kayıttan izleyecek arkadaşların da faydalanacağına eminim. O yoğunlukta alabildiğim kadar not almaya çalıştım. Yazamadığım, yetişemediğim, hatalı yazmış olduğum, vb. konular için lütfen kusuruma bakmayın.Okulun piyasaya iyi hazırlamadığı konusunda eleştiriler ve görüşler geldi. Bu noktada dinlediklerimden kişisel çıkarımlarım: Üniversitelerin güncel ihtiyaçlara yetişmesi mümkün değil. Okul öğrenmeyi öğretir (Salim Hoca) Eğitimciler olarak, piyasayı daha iyi takip edip kendimizi güncelleyebilirsek güzel olur. Kulüp gibi sosyal etkinlikler artmalı. “Bilenler bilmeyenlere öğretsin” tarzında workshop’lar teşvik edilip olanak tanınabilir.Doğrudan belirli kişiye yazamadığım ama genel kanı olarak çok dile getirilen birkaç konuyu yazayım: Network önemli. Düzgün çalışırsan bir süre sonra kendi kendine oluşuyor. Ancak bunu daha da iyileştirmek kişinin elinde. İşini düzgün yap, balık bilmezse Hâlik bilir :) GIT kullanımı önemli. İş ilanlarını sürekli takip edin. Bir yeterliliği isteyen ilanlarda yanında başka ne yeterlilikler isteniyor? İngilizce çok önemli. Kulüp çalışmaları ve sosyal faaliyetler önemli. Kendini ifade edebilmek, organizasyon yapabilmek, ekip içi iletişim, raporlama, vb. konular teknik konular kadar önemli. İnternet’teki izleriniz güzel olsun. Linkedin ve Github profili, işle ilgili Youtube sayfası, Blog sayfası, vb. Sevdiğin bir alanda çalışırsan keyifli olur. İlk başlarda çok çalışmaktan çekinme. Sonrasında; kendine zaman ayırabileceğin, tüm hayatını esir almayacak bir iş bulmaya çalış. Çok uygulama yap. İş ilanlarında çok geçen Scrum, Agile, SOLID, DRY, vb. kavramlar hakkında genel kültür edin.Soyadları ve konuşulan özel konuları paylaşmadım. Özel istek olursa soyadını paylaşmak açısından benim sıkıntım yok :)Etkinliğin duyuru sayfası için buraya tıklayabilirsiniz.Kapanış oturumunda bölüm için alınan görüş ve öneriler kısmı da güzeldi. Sayfanın en altında görebilirsiniz.Akşemseddin, Ahmet Bilal kariyer.net, linkedin.com, vb iş piyasasını tanı. Teknik sözcükleri incele roadmap.sh sitesinde güzel yol haritaları var Bulut işini ihmal etme (AWS, vb.) ChatGPT kullan. Firma ismini vererekcover letter yazdır, kodlar için test yazdır, mentorluk yaptır, CV düzenlettir, bug çözdür. OOP önemli Öğrenciliğinin avantajlarını kullan. Birçok sistemde öğrencilere ücretsiz (ya da çok avantajlı) imkanlar sunuluyor. Github Pro, DigitalOcean, Azure, Termius, Mailgun, FrontendMasters, vb. İngilizce çok önemli Piyasaya kendini tanıtmalısın: Düzgün Linkedin profili Düzgün Github profili Medium gibi platformlarda blog yazıları Sektör buluşmaları Çevre edinme Etkinlikleri takip etme, vb. Ayşegül WSO2 kullanıyor. Orta katman geliştiriyorlar Github hesabına küçük te olsa proje(ler) ekle. CV’ne her aldığın dersi, her şeyi yazma. 1-2 cümle de olsa yeni teknolojiler hakkında genel olarak konuşabilecek kadar fikir sahibi ol. Bitbucket, Jenkins (otomatik build test), source tree’de merge gibi kavramları öğren. Linkedin sayfan dolu ve düzgün olsun. Mühendislik odasına üye ol. Öğrencilere ücretsiz. Etiya AkademiHalil İbrahim Amerika’da şirket kurmuş. İlk 5 sene vergi yok. Ancak kurallar her eyalette farklı olabiliyor. Orada şirket kurmak için vatandaş olmak veya benzeri zor koşullar aranmıyor.Esra Şirketi mutlaka tanıyın. Başvuracağınız pozisyonu inceleyin. Önce İK’yı ikna edersiniz. Onlar teknik bilmez. Sosyal olarak ikna etmelisiniz. Sonra teknik mülakat veyacase study olur.Canan Öğrencilik sırasında kulüpler ve sosyallik önemli. Şirketi araştırırken, orada çalışan birini bulup sohbet edebilirsin. İş tanımını iyi anlayın. İK’dan da bilgi alın, sizden ne bekleyecekler? Siz de İK’ya sorular sorun. Bilişim alanında her şey teknik değil. Testler, UI/UX, vb gibi daha “soft” alanlar da var.Sabri Gültekin Japonya merkezli NTT Data SAP firmasında danışmanlık yapıyor. “Dijital manufacturing grup manager” pozisyonunda işe alım süreçlerinde benzer konuları anlattı, örnekler verdi. SAP platformunda ABAP dili kullanılıyor. ABAP’ı kendi bilgisayarımızda çalışma şansımız yok. Mutlaka bir sunucu olması gerekiyor.Yusuf IOS ve Android için iki giriş uygulaması geliştirilmesini canlı izledik, güzel oldu. IOS marketi, para kazanmak için daha uygun olabilir. Android dünyasında insanlar uygulama içi para ödeme konusunda Apple tarafı kadar istekli değil :) Mobil geliştirici olmanın bir avantajı da çalıştığın şirket haricinde kişisel olarak ta markete uygulama koyabiliyor olmak. Bu sayede ilave gelir elde edilebiliyor.Yusuf, 1 öğrenciye staj için söz verdi. Belki ikinci öğrenci de olabilirmiş, hocalarımız ile görüşecekler. Bu nedenle ilave bir teşekkür daha ediyorum :)Mustafa YılmazLinkedin: https://www.linkedin.com/in/abapmustafa Mesai saati dışında özgür olan birey işyerine daha faydalı oluyor. İleride yönetici olacak olan şimdiki öğrenciler için söyledi. Yeni mezun olan birisinin yurtdışında çalışması zor. Tecrübe istiyorlar. Yurtdışında Türk firması bile olsa, “memleketten yeni mezun insanı getireceğine buradaki tecrübelilerden alsaydın” gibi bir yaklaşım olabiliyor. LinkedIn’de iş başvurusu yapıncaHeadhunter (kafa avcıları)na da iş başvuruları düşüyor. Onlar da bu kişilere iş bulunca prim (1 maaş gibi mesela) alıyorlar, emlakçı gibi. Letonya’daki işi böyle denk gelmiş. Yurtdışında çalışmak için şirketi bulduktan sonra “sponsor/kontrat” tercihi yapılması gerekebiliyor. Sponsorluk ev kirasını karşılama gibi farklı işler de gerektiriyor. Kontrat daha kolay. Şirket bunun üzerine bizim için bir kefalet ücreti yatırıyor o ülkeye ve çalışma izni başvurusunu yapıyor. Estonya’da şirket vergileri yok gibi birşey. Estonya’daki şirketin banka hesabından kendi maaşını çekiyorsun. TR’de yaşıyorsan sadece kendi maaşının gelir vergisini veriyorsun.Yurtdışında şirket kurma Estonya, Bulgaristan, Sırbistan-Karadağ gibi ülkelerde daha kolay şirket kurulabiliyor. Estonya’da şirket kurmak için, e-resident.gov.ee adresinden elektronik vatandaş oluyorsun. Elektronik ortamda vatandaş oluyor. e-devlet sitesinde işlem yapabiliyor. Şirket kurabiliyor. Seyahat avantajı falan yok. Aynı site üzerinde Marketplace’de muhasebeciler var. Bunlar, Estonya’da olması gereken yasal adres zorunluluğunu ve yazışmaları takip ediyor. Xolo, 1Office gibi şirketler var. Farklı şirket türleri kurulabiliyor. Dropshipping gibi şirket türleri var. Şirketin cirosu artarsa göçmenlik başvurusunda bulunabiliyoruz. Oraya katkı sağlayacağımıza inanıyorsa, oturma izni veriyor.Caner Backend tarafında çalışıyor. Backend tarafında_özellikle performans gereken konularda_ Node.JS ve Go gündemdeki popüler diller. PHP de halen yaygın kullanılıyor. Veritabanı olarak MS-SQL yerine PostgreSQL ve MongoDB, CV’de daha çok işe yarayabilir. SOLID ve DRY gibi prensipleri incelemekte fayda var. Tasarım desenleri (design patterns) konusuna çalışılmalı. Bazı önemlileri: Factory Builder Singleton Adapter Strategy Şirket kültürü önemli. Başvuracağın şirketi araştırıp ona uygun olup olmadığına bak. Frontend’te JS framework’leri olarak React popüler. Bu zor gelirse Vue.JS daha iyi olabilir. En yaygın bu ikisi şu anda.DevOps konusu Devops araçları: Sürüm takip: Github, GitLab Slack (gwnellikle farklı sistemlerle entegrasyon özelliklerinden dolayı tercih ediliyor), JIRA (iş yönetimi) Jenkins (build işlemleri) DevOps’çular en çok Git ve Jenkins tarafında çalışır Docker Linux Test araçları: Unit/integration/EndtoEnd şeklinde 3 tür test vardır. Unit testler kod içi testlerdir.Fonksiyonda 1 satır değişirse unit test’in çalışmaması lazım denir. Fonksiyonlar 1500 satır olmamalı, servisler ve alt fonksiyonlara bölünmeli. Integration test için API üzerinden istek gönderilip cevaba bakılır. E2E (end to end) testte bir araç ile (Selenium gibi) insan gibi test yapılır. Proje kodlarında %20 unit test olur. Bulut tarafı ihmal edilmemeli. AWS popüler. “Web sitesinde yoğunluk oldukça sunucu sayısı dinamik değişsin” gibi yapılandırma, bulut sayesinde mümkün. Güvenlik konusunda firmalarda genelde ekip var. Bu ekip yazılan kodları API’ları teste sokuyor. Zafiyet veya risk görürse raporluyor. Yazılımcılar genellikle “güvenli yazılım geliştirme” gibi bir eğitim ya da standarda tabi tutulmuyorlar. CV’de yazılımcılar için çok aranan özellikler değil.İş piyasası İnanılmaz senior ihtiyacı var.Referans sistemi başladı. Arkadaşına referans olduğu için iki farklı işyerinde birinde +1 maaş, diğerinde de tatil ödül almış. CV’de kısa süreli işler varsa, sonraki mülakatta açıklama istiyorlar.Ahmet Projelerin %50 civarı test olur. AI tarafı çok popüler. Google Bard’ı duyurdu, piyasa kızışıyor. Şu anda biz de dahil bir çok kurum yana yakıla AI çalışacak insan arıyor.Yaren Staj döneminde sizden A isteniyorsa, B’yi de verin. “Ben beklenenden fazlasını da verebilirim” imajını verin. İş başvurusunda istek çok önemli. Jr (junior) için bilgi bir yere kadar. Kendisi birkaç Jr mülakatında bulunmuş, doğrudan kişinin istekli olup olmadığına bakmışlar. Deneme süresinde “2 gün iş yerinde, 3 gün uzak çalışılacak” denmesine rağmen her gün gelip çalışanlar ve bir şeyler öğrenmeye çalışanlar şirkette mühendis olarak çalışmaya başladı. Raporlama çok önemli. Staj defterini bile düzgün yazmaya çalışın.Ayşenur DBA olarak çalışıyor. Özellikle Postgresql, Oracle, MS-SQL. Genel olarak piyasada PostgreSQL’e doğru bir geçiş var. DBA ne yapar: planlama, bakım, yönetim, güvenlik, monitoring, test ortamı oluşturma,Ayşenur’dan bize özel ayrı bir sohbet sözü aldık. Ona ayrıca teşekkür ediyorum :)Emine Scrum hakkında genel bilgi, her mülakatta sorulmuş. Tüm bankalar scrum kullanılıyor. Mülakatta kulüplerde liderlik yapıp yapmadığını sormuşlar. Backend’te Java, frontend’te React ağırlıklı iş yapıyorlar. Yazılımların dokümanlarını da yazılımcılar yazıyor.EmreSOLID standardı, temiz kod yazma önemli.Caner belgem.io üzerinde belge (sertifika) paylaşılabiliyor. sayfasını BKM destekliyormuş. Doğrulanmış sertifika olanağı var.Bölüm için tavsiyelerCihan Hoca’nın talebi üzerine, bölüme katkı açısından görüş ve önerilerini belirtenler: Mustafa: Mezun derneği gibi bir yapı kurulabilir. Mezunlardan gelecek küçük aylık ödemeler öğrenci bursu olarak değerlendirilebilir. Mezunların, öğrencilere staj ve işyeri bulma gibi avantajları olabilir. Daha da önemlisi mentorluk yapabilirler. Kendi adına bir öğrenciye mentorluk yapabileceğini söyledi. Bu nedenle ayrıca teşekkür ediyorum. (Bu maddeyi Mustafa, kendi oturumunda -Cihan hoca sormadan önce- söyledi). Burak: SQL dersi daha bast olmalı. Postgresql ve .NET Core gibi güncel teknolojilere geçmek lazım. Caner: Design pattern dersi olmalı. Tüm ödevler Github’tan alınmalı, notlandırma ona göre yapılmalı. Piyasada donanım iş imkanı az, bu nedenle güncel yazılım tarafına ağırlık verilmeli. Değişkenler İngilizce olmalı. Değişkenlerin case türüne karar verilmeli.Şirin: Mezunlarımız diğer üniversitelere göre “donanım” alanında daha güçlü ama “yazılım” tarafında zayıfız.Enes: Teknik İngilizce derslerinde piyasaya yönelik mülakat hazırlıkları olabilir.Emre: Temiz kod yazım teknikleri, SOLID prensipleri konularına ağırlık vermek çok yararlı olacaktır. Özellikle yazılı bir kodu anlatmaktan ziyade öğrencilerle birlikte kod yazarak teorisini gösterebiliriz.Şirin. Temiz kod önemli. Build aşamasında 160 satırı geçen fonksiyonların derlenmesi engellenebiliyor.Ayşenur: Linux’a ağırlık vermek lazım. Donanımı biraz daha azaltmak lazım.Yaren: Kulüplere ağırlık verilebilir. İK sorduğunda cevabımız olur." }, { "title": "Linux'ta Envision EBYS ile e-imza atma. Kesin çözüm.", "url": "/posts/linux-envision-eimza-kesincozum/", "categories": "Bilişim", "tags": "envision, e-imza, linux", "date": "2022-12-09 00:00:00 +0300", "snippet": "Neden bu yazı?Linux’ta e-imza sorunları ile uğraşmaktan bıktım. Uzun bir süre uğraşmamayı düşünüyorum. Artık kendisi çalışırsa kullanacağım, çalışmazsa da bu çözümü uygulayacağım.Daha önceki “Linux...", "content": "Neden bu yazı?Linux’ta e-imza sorunları ile uğraşmaktan bıktım. Uzun bir süre uğraşmamayı düşünüyorum. Artık kendisi çalışırsa kullanacağım, çalışmazsa da bu çözümü uygulayacağım.Daha önceki “Linux’ta e-imza” konulu yazılarımı Bilecik Üniversitesi blog sitemde okuyabilirsiniz. Yazıların girişinde göreceğiniz gibi, yaptıktan bir süre sonra çözümler iptal olmuş.Bu sefer çoook uzun süre iptal olmayacak bir çözüm paylaşacağım: Sanal makinedeki Windows üzerinden imza atmak :( :( :(Güncel durumPardus’ta imza atabildiğini söyleyen Hasan Abi’den ondaki ilgili paketlerin sürüm bilgisini aldım, aynısını kendi bilgisayarımda (Ubuntu) da denedim, olmadı. Her bileşenin bir önceki sürümlerini teker teker denedim, olmadı. Son olarak Pardus’u denemek istedim. Live USB ile açıp Pardus’ta ilgili bileşenleri yükleyip denedim yine olmadı.Bilgisayarımdaki güncel durumda ilgili bileşenlerin sürümlerini aşağıda ekliyorum.murat@BSEU0793:~$ dpkg-query -l | egrep -i \"akis|akia|pcsc|libacs|envision|jre|python2\" | cut -c5-71akia 6.4.1 akis 2.0 default-jre 2:1.11-72build2 default-jre-headless 2:1.11-72build2 envision.client.service 6.4 libacsccid1:i386 1.1.8-1~ubuntu18.04.1 libpcsclite1:amd64 1.9.9-1 libpython2.7-minimal:amd64 2.7.18-13ubuntu2 libpython2.7-stdlib:amd64 2.7.18-13ubuntu2 openjdk-11-jre:amd64 11.0.17+8-1ubuntu2 openjdk-11-jre-headless:amd64 11.0.17+8-1ubuntu2 openjdk-8-jre:amd64 8u352-ga-1~22.10 openjdk-8-jre-headless:amd64 8u352-ga-1~22.10 pcscd 1.9.9-1 python2.7 2.7.18-13ubuntu2 python2.7-minimal 2.7.18-13ubuntu2 Denediklerim: Python’ın, JRE’nin, JDK’nın bulabildiğim bütün sürümleri Farklı farklı tarayıcılar (Chrome, Brave, Vivaldi, Firefox) envision istemcisinin arşivlediğim eski sürümleri Tarayıcıyı konsolda başlatarak debug modda bir şey yakalamaya çalışmak Log dosyalarını incelemekMevcut durum: E-devlet’e e-imza ile girebiliyorum Akis/Akia uygulaması çalışıyor, kartın pinini girerek kart içine girebiliyorum. SertifikaDeposu.svt ile ilgili işlemleri yaptım. Envision EBYS’de tarayıcıdan “imzala” düğmesine basınca bekliyor bekliyor bekliyor…Uzun süreli, kalıcı, garantili, sağlam çözümYapılacak olan işlem adımları: VirtualBox’a Bir tane Windows kur. Ben 7’de sorunsuz çalıştırdım. VirtualBox’ta USB kart okuyucuyu sanal Windows’a bağlamak için ilgili ayarları yap. Sanal Windows’u aç. Kart okuyucuyu USB porta takınca, Windows içinde “yeni sürücü yükleniyor” zımbırtısı çıkacak. Bundan sonrası, “Windows’ta Envision için klasik e-imza kurulumu”Ubuntu üzerinde, VirtualBox’ta USB kart okuyucuyu sanal Windows’a bağlamakİki işlem yapılacak:1. Ubuntu’da USB yetkisiÖnce şu komutu girerek, senin kullanıcını ilgili gruba dahil ederek VirtualBox USB erişim yetkisini ver:sudo usermod -aG vboxusers $USERUbuntu’yu yeniden başlat.2. VirtualBox’ta hangi USB cihazın sanal makineye takılacağının seçilmesiVirtualBox’a geçerek, hangi USB cihazların sanal makineye takılabileceği ile ilgili filtreleri gir. Aşağıda ekran görüntüsünde gösterdim:VirtualBox VM ayarları. USB sekmesiGörselde görüldüğü gibi, USB sekmesinde bir filtre girilmesi gerekiyor. Bu filtreye uyan USB aygıtları, VM içerisinde kullanabileceğiz. Görselde (1) ile işaretlenen simgeye basılırsa tüm USB aygıtları içeren bir jenerik filtre ekleniyor. Ekranda benim bu amaçla oluşturduğum filtremin ismi “Hepsi”. Görseldeki (2) ile işaretlenen simgeye tıklayınca, fiziksel bilgisayarımızdaki USB cihazları listeliyor. Birisini seçince sadece ona özel bir filtre oluşturuyor. Görselde (3) ile işaretlenen kısımda, (2) numaralı simgeye bastıktan sonra listeden benim ACS kart okuyucumu seçerek otomatik oluşturulan filtrenin detaylarını görüyoruz.Bitti. Güle güle kullanın." }, { "title": "Depreme karşı büyük ve ağır dolap (gardırop) sabitleme", "url": "/posts/dolap-sabitleme/", "categories": "Hobi", "tags": "deprem", "date": "2022-12-04 00:00:00 +0300", "snippet": "Uyarı!Burada yazılmış olan içerik fikir verme amaçlı olarak yazılmıştır. Kendi deneyimlerimi ve fikirlerimi paylaştım. Deprem tedbirleri ciddi bir iştir. Kullanılan malzeme veya işçilikteki farklıl...", "content": "Uyarı!Burada yazılmış olan içerik fikir verme amaçlı olarak yazılmıştır. Kendi deneyimlerimi ve fikirlerimi paylaştım. Deprem tedbirleri ciddi bir iştir. Kullanılan malzeme veya işçilikteki farklılıklar nedeniyle kazalara ya da hasarlara sebep olabilirsiniz.Bu yazıdaki ifadeler nedeniyle sorun yaşayan olursa hiç bir şekilde sorumluluk kabul etmem. Ne yapacağını, nasıl yapacağını bilmeyen kişiler mutlaka bir uzmandan yardım istemelidir.Özet“Eşyaları sabitleyin” diye herkes söylüyor zaten, doğrusu da bu. Ancak ağır dolap sabitleme konusunda malesef pek ürün de yok, nasıl yapılacağını söyleyen kaynak ta…Bizim çocuk, 2022 Düzce depreminden sonra, -haklı olarak- “sabitle bunları” diye tutturunca daha fazla erteleyemedim.Piyasada kafama göre ürün bulamayınca, kafama göre malzeme alıp betona (kirişe) sabitledim.Bitmiş haliHazır ürünleri neden beğenmedim?Piyasada sabitleme konusunda bazı ürünler satılıyor ancak onlara pek güvenemedim. Zaten bu nedenle bu yazıyı yazdım. Hazır ürünlerde gördüğüm bazı sıkıntıları yazmaya çalıştım. En çok gördüğüm, “L demir” diye aratırsanız göreceğiniz ürünler var. Ama ben sadece onlar için değil, genel olarak yazmaya çalıştım. Satılan ürünler genellikle ağır mobilyalar için pek uygun değil gibi geldi bana. Ürünler genelde hem duvara hem de dolaba vidalanıyor. Bunların bir sıkıntısı; dolabın arka kısmının tuğlaya (ya da benzeri malzemeye) denk gelmesi. Tuğla da malesef vida tutma konusunda çok sağlam değil. Bazı ürünlerin sıkıntısı da mobilyaya çok sağlam tutunmaması.Mobilyaya 4 vida ile tutturulsa bile bu 4 vida yeterince sağlam olmayabilir. Çünkü mobilyalar ya sunta ya da MDF oluyor. Genellikle de 20mm civarında kalınlığı oluyor. Sıkıştırılmış ahşap olduğu için, biraz yüklenince vidaları bırakabiliyor. Hazır ürünler genelde mobilyanın arka tarafından tutuyor. Ciddi bir depremde mobilyanın çok sallanmaya çalışacağını düşünürsek, arka kısımdan tutan vidalar sağlam bile olsa mobilyadan parça kopması mümkün olabilir. hele ki rutubetli evlerde bu daha büyük risk. Çünkü dolapların arkası çok hava almadığı için rutubetli olursa daha çürük olacaktır. Dolabı yer değiştirince, duvarda kullanışsız delik kalacak olması hoşuma gitmedi. Bunun yerine, benden sonra eve taşınacak kişi için kirişte sağlam iki halka bırakma fikri mantıklı geldi.Kullandığım malzemelerÇelik dübel, zincir, vida, lama gönye, somunlar ve pullarBire bir aynı ölçüleri kullanmak zorunda değilsiniz. Ben yapı markete gidip bulabildiğim ürünleri birbirine uyup uymadığını kontrol ederek aldım. Aşağıda da onları yazdım. 8’lik çelik dübel. Bunu takabilmek için, darbeli matkap ve 8’lik beton delme ucu. Bir dolabı iki noktadan bağlamak için, dolap başına iki dübel gerekli. Çelik dübel zaten hazır olarak gelir ancak ucuna zincir takabilmek için, dübel sayısı kadar ilave birer tane daha somun. 4’lük zincir (et kalınlığı 4mm). Çelik dübel halkadan geçebiliyor olsun, kontrol edin. Evde zincir kesmek için malzeme yoksa, aldığın yerden kestir. Yaklaşık mesafeyi tahmin edebiliyorsan, ona göre kestir. 3-5 halka fazla olsa da sıkıntı olmaz. 7mm veya 8mm cıvata ve somun, uzunluk en az 4cm olmalı. Zincirin mobilya tarafını sabitlemek için. Çelik dübel sayısı kadar. Aynı genişlikte 1 tane metal delmek için matkap ucu. Delikli düz metal lama gönye. Et kalınlığı en az 2mm olsun bence. Ne kadar büyük olursa o kadar sağlam olur. Genişlik en az 15cm, uzunluğu en az 10cm olsun bence. Üzerinde en az 4 delik olsun. Ne kadar çok delik olursa o kadar iyi. Delikler havşalı olsun. Vidanın kafası çıkıntı yapmasın. Sunta vidası. Uzunluğu 18mm (mobilyadan karşıya geçmesin) olacak. Kalınlığı 3 veya 3,5mm olabilir. Üst maddedeki gönyenin deliklerine uyacak. Bolca pul. Biraz etli (kalın) olursalar daha iyi olur. Karabina (isteğe bağlı). Zincir takılıp sökülebilsin derseniz, karabina kolaylık sağlar.UygulamaMalzemeler birbirine böyle takılmış olacak Kirişte deleceğin yeri belirle. Kenardan 15 cm kadar uzak olsa iyi olur. Çok kenarda olursa, yük binince betonu patlatabilir. Mobilyanın üstünde, çelik dübel ile aynı hizada delik açacaksın. Ancak bunu da çok kenardan açma, en az 10 cm içeride olsun. Duvardan çok uzakta olursa, mobilyanın üstünü eşya koymak için kullanmak zor olabilir. Çelik dübelleri çakıp sıkıştır. Aynı hizada mobilyayı da del. Lamanın en uçtaki deliğini, mobilyaya takılacak olan vidanın sığacağı gibi büyüt. Mobilyadaki deliğe cıvatayı tak, alttan lamayı ve somunu tak. Lama duvara dik konumda olsun ve büyük deliği duvar tarafına gelsin. Bu şekilde iken sunta vidalarını tüm deliklere tak. Zinciri çelik dübel ve mobilyadaki vidaya takarak ölçüsünü al. Benim bir dolapta 8 halka, diğerinde ise 12 halka oldu mesafe. Zinciri söküp uygun şekilde kes. Znciri yerine tak, pulları ve somunları kullanarak güzelce sıkıştır.Notlar Zinciri kesmek için ben Dremel tarzı (çakması) makine kullandım. Bu tarz aletlerin kesme diskleri genelde ince ve oluyor ve sık sık patlayıp parçalanıyor. Eğer bu tarz bir alet kullanacaksanız, mutlaka koruyucu gözlük kullanın. Yukarıda da yazdım ama zinciri aldığınız yerde kestirebilirsiniz. Garanti olsun diye biraz büyük kestirin, 3-5 halka da olsa sıkıntı olmaz. Daha önce hiç çelik dübel kullanmadıysanız, biraz video izlemenizi tavsiye ederim. Lamayı mobilyaya monte ettikten sonra ben mobilyadaki vida deliğinden bir daha aynı matkapla girdim. Vida sıkışık girip çıkıyordu, böyle yapınca rahatladı.Dolabın içinden bakınca böyle görünüyorZincir kesmek için kullandığım aparat" }, { "title": "Kuş alsam mı? Jako papağanı kolay mı?", "url": "/posts/hangi-kusu-alayim-jako-alinir-mi/", "categories": "Hayvanlar", "tags": "papağan, jako, kuş, evcil hayvan", "date": "2022-06-21 00:00:00 +0300", "snippet": "ÖZETAlmayın kuş. Hem hayvana yazık hem size.İllaki de alacaksanız, yazının tamamını okuyun, belki vazgeçirebilirim :)Papağan dışında hiç kuşum olmadı. Aşağıda yazacağım şeylerin çoğu da papağan tür...", "content": "ÖZETAlmayın kuş. Hem hayvana yazık hem size.İllaki de alacaksanız, yazının tamamını okuyun, belki vazgeçirebilirim :)Papağan dışında hiç kuşum olmadı. Aşağıda yazacağım şeylerin çoğu da papağan türleri ile ilgili olacak.İşin yasal boyutunu pek bilmiyorum. Beslemesi yasak olan hayvanları lütfen takip edin ve evinizde bulundurmayın.İllaki alacaksanız, ciddi sorumlulukları olduğunu bilin. Düzgün yemle (kaliteli pelet/topak yem gibi) besleyin. İhtiyaçlarını iyi araştırın. Veterinere gitmekten korkmayın. Olağan bakımlar ve tedaviler çok masraflı değil. Ego tatmini için değil, arkadaş olsun diye alın. Gavur buna “companion” diyor. Google’da görsellerde “companion bird” şeklinde aratmanızı tavsiye ederim. Bir süre sonra hayvandan sıkılacak olan çocuğunuzu eğlendirmek için almayın. Çocukların 12-13 yaşından önce evcil hayvan sorumluluğu alması kolay değil, buna dikkat edin. Almak istediğiniz hayvanın zorluklarını önceden Google’da aratmaktan korkmayın. Hatta yapabiliyorsanız, İngilizce arayın, daha çok kaynak bulursunuz. Almayı istediğiniz hayvanı önceden araştırın, sonra pişman olmayın. Hele ki asla değiştirmeyi düşünmeyin. Türü, cinsiyeti, yaşı, rengi, huyu, tek/çift bakılması durumu, evde yalnız kalıp kalamayacağı, gürültü miktarı, toz/pislik miktarı, günlük ve haftalık ona ayırabileceğiniz zaman miktarı, evinizde kafesi koyacak yerin neresi olduğu, vb. birçok soruya önceden cevap vermeniz lazım. Özellikle muhabbet, cennet, sultan gibi yaygın türleri insanlar alıp sonra farklı nedenlerle (rengi güzel değil, konuşmuyor, gürültü yapıyor, diğer kuşla anlaşamadı, yaramaz, vb.) dükkana gidip değiştiriyorlar. Bir hayvanın yer ve sahip değişikliği bir travmadır. Örnek araştırma: Jako beslemenin zorluklarıEvde beslenebilecek kuş türleriKendimce bir özet liste yapmaya çalıştım: Papağanlar (muhabbet kuşu, cennet papağanı, sultan papağanı, jako, kakadu, macaw, vb.) Ötücü kuşlar (saka, bülbül, kanarya, vb.) Bahçe veya teras kuşları (güvercin, tavuk, bıldırcın, sülün, vb.) Diğerleri (hint bülbülü, vb.)Aslında bana kalsa liste uzun bile oldu. Benim için iki türlü kuş var; papağanlar ve diğerleri. Daha önce de dediğim gibi, papağanlar hakkında az biraz tecrübem var ama onun dışındaki kanatlılar hakkında hiç bilgim yok.Papağanların ortak özellikleriYazdığım her madde her kuşta olacak diye bir kural yok; çoğunlukla ortak özellikleri yazmaya çalıştım: Zekidir Kıvrık gagalıdır. Yemlerin kabuklarını ayıklayabilir. Bu nedenle yem öğütme sistemi farklıdır. Düz gagalı kuşlar (kanarya, güvercin, tavuk, vb.) yemi yedikten sonra kum yerler. “Taşlık” ismi verilen organın içinde bu kumlar yemlerle beraber değirmen gibi ezilir. Papağanlar yemlerini kabuksuz yediği için kolayca sindirebilirler, kum yemesine gerek yoktur. Kemirgendir (elektrik kablosu, mobilya, çiçekler, vb. şeyleri güzelce halledebilirler) Gagaları güçlüdür. En küçük papağan bile derinizi rahatlıkla delebilir. Büyükler ise parmağınızı kırabilir! İlgi isterler. Günde en az 1 saat. Duygusaldır. Psikolojik sorunlar yaşayabilirler, strese girebilirler. Gagalarını el gibi kullanabilirler. Uçmayı pek tercih etmezler, tırmanabilecekleri ve yürüyebilecekleri mesafeye uçmak istemezler ama iyi uçuculardır. Diğer evcil kuşlar gibi, hava akımına karşı hassastırlar. Cereyanda kalmamalıdır. Diğer evcil hayvanlar gibi, düzenli ve istikrarlı bir yaşam isterler. Akşam odadaki lamba uzun süre açık durursa ya da yanında çok gürültü varsa (tv olan oda gbi) rahat uyuyamaz ve stres yapabilirler. Kişilikleri vardır. Aynı anda yumurtadan çıkan iki kardeşin bile karakterleri çok farklı olabilir. Farklı yemleri/oyuncakları sevebilir, asabi/sakin olabilir, korkak/cesur olabilir, meraklı/meraksız olabilir, vb… İyi beslenmelidir, hareketsiz kalmamalıdır. Bunlara dikkat edilmezse vitamin eksikliğine bağlı çeşitli rahatsızlıklar veya karaciğer yağlanması gibi sorunlar yaşayabilir. Çoğunlukla daha büyük türler, küçüklere göre daha zekidir. Bakımı da daha zordur. Küçükken insana alışan kuşlar evcilleşebilir, büyümüş olanlar ise onlar kadar evcilleşmez ve çok daha fazla emek ister. Pislik yaparlar. Yemeklerini etrafa sıçratırlar, tüy dökerler. Hatta bazıları toz/kepek döker.Ayaktakiler soldan sağa: macaw, macaw, kakadu, amazon, jako, senegal, konur, sultan, muhabbet. Görsel kaynağı: https://allstarparrots.co.uk/parrot-speciesNeden papağan?Papağan besleyen herkesin farklı amacı olabilir. Benim papağanları sevmemin sanırım en önemli sebepleri şöyle: Aynı türde bile olsalar, her birinin farklı karaktere sahip olması. Bu biraz probleme da sebep olabiliyor :) Zeki olması, iletişim kurulabilmesi. Özellikle “eğitim” sözcüğünü kullanmadım, hayvanlarda “eğitim” adı altında farklı oyunlar öğretilmesini çok sevmiyorum. Ama mesela “gel” komutu ile gelmesi, “çık” deyince elinize çıkması gibi ufak tefek konular önemli. Bir şekilde kuşunuz kaçarsa “gel” diyerek geri çağırabilirsiniz belki.Üstteki kriterleri (ve hatta daha fazlasını) sağlayan at, köpek, vb. hayvanları da çok severim ama yerim müsait değil.Konuşması, renkli olması, eğitime açık olması, vb. konular beni pek ilgilendirmiyor aslında.Ülkemizde yaygın papağan türleriYüzlerce papağan türü var. Ancak burada sadece yaygın olan bazı türlerden kısaca bahsetmeye çalışacağım. Türlere geçmeden önce paraket diye bir ifade var ondan bahsedeyim azıcık. Bu aslında bir papağan türü değil, birden fazla papağan türünü kapsayan bir ifade. Küçük türlere genelde paraket deniyor. “Paraket yemi” diye bir ifade görürseniz, bunun bütün küçük türler için olduğunu anlayabilirsiniz.Küçükten büyüğe doğru yazmaya çalıştım ama çok ta uğraşmadım: Muhabbet kuşu (Budgerigar). En küçük papağan cinsi, zaten herkes biliyor. “Jumbo” tabir edilenleri diğerlerine göre fiziksel olarak daha büyük oluyor. Erkek ve dişi ayrımı gaga üstü renginden kolay. Yavru iken alınıp tek olarak beslenirse çok evcil oluyor. Yemek yerken ağzınızdan yemek çalabiliyor mesela. Bazıları konuşabiliyor. Bazıları da insanlar konuşurken muhabbete dalıp feci gürültü yapabiliyor :) Forpus. Fiziksel olarak ülkemizde yaygın olan cennet papağanına benzer. Muhabbet ve sevda papağanına göre daha az gürültülüdür. Cennnet papağanı gibi yaramaz ve hareketli değildir, nispeten sakindir. Cennet/Sevda (Lovebird). Kuyruksuz ve genelde çok renkli olur. Çok hareketlidirler. Küçükken alınıp evcilleştirilirse şımarık/yılışık tabir edilebilecek kadar evcil olabilirler. Gürültülü olması dezavantaj sayılabilir. Konuşma yetenekleri yok veya yok kadar az sanırım. Sultan papağanı (Cockatiel). Dişilerinde konuşma yeteneği yoktur. Yavru iken alınırsa, çocuklu evler ve apartmanlar için en ideal türlerden birisidir. Genellikle sakindir. kafasını okşatmayı çok sever. Alıştırırsanız, çağırınca gelir. Erkeklerin ses taklit yeteneği fena değildir. Islık ile çok iyi müzik çalar. Konuşabilir. Çok gürültü yapmaz. Kafasındaki ibik tüyler sayesinde duygusal durumu (meraklı, korkmuş, sevilmek istiyor, vb.) hakkında tüyo verir. Kepek dökmesi haricinde bir dezavantajı yok sanırım. Keşiş (monk), Kayık (caique), Konur, Senegal. Boyut, zeka ve kişilik olarak birbirine yakın türler. Hiç bir tanesi ile gerçek hayatta karşılaşmadım. Çok yorum yapamayacağım. Senegal’lerin tipi ilk başta ürkütücü gelebilir ama tipine bakmayın, diğerleri kadar sevimlidir. Rozella. Genellikle renginden dolayı sahipleniyor insanlar. Başka bilgim yok tür hakkında. Ama diğer türler gibi kendini sevdiren kuş videoları yok internette. Sanki biraz kendi halinde takılan tür gibi. Pakistan (Green parrot). Bebek iken evcilleşirse evcilleşir. Yoksa bir daha evcilleşmez. En fazla yarı evcil olur. Mavi mutasyonlu birisi ile aylarca uğraştım, bir arpa boyu yol katettim. Ellerim delik değişk olmuştu evcilleştirmeye uğraşırken. Konuşma yeteneği biraz var. Hareketleri sevimli. İskender (Alexander). Pakistan’a benziyor ama biraz daha büyüğü. Pakistan’a göre de daha sakin sanırım. Jako (African Grey). Konuşma yeteneği en fazla olan türlerden birisi. Bu nedenle melesef yaygın bir şekilde kafesleniyor. Aynı zamanda en zeki ve duygusal olanlarından da birisi de olduğu için, kafeste sıkıcı bir hayat sonunda strese girenler çok oluyor. Amazon. Farklı renklerde birçok türü var. Türlerin arasında da kişilik farklılıkları olduğu söyleniyor. Bizzat tanışmadım. “Sarı alınlı”, “mavi enseli” gibi bir şeyler söylüyorlar :) Kakadu (Cockatoo). Galah, Moluccan, Goffin, Sulphur, Triton, Umbrella, vb. alt türleri de vardır. Genellikle beyaz olurlar ama mavi, pembe ve hatta siyah bile olanları vardır. Çok gürültücüdür. Konuşma yeteneği Jako kadar iyi değildir. Ancak hareketleri çok çok sevimli bana göre. Hele tepesi ibikli olan türler çok komik hareketler yapıyor. Dans etmeleri falan müthiş. Bir de iyi evcilleşmişse sırnaşık kedi gibi olabiliyorlar. Macaw (Ara). Genelde foto çekimleri için kullanılıyor. Nereden temin ediyorlar, nasıl öyle sakin oluyor bu hayvanlar bilmiyorum. Konuşma yeteneği Jako kadar yoktur ancak görsel şölen sunarlar.Bunlardan en sevdiklerim; Kakadu, Jako, Sultan, Senegal, Forpus, Keşiş, Kayık şeklinde sayılabilir. Apartmanda çoluk-çocuk yaşayanlar için öneri sıralamam: Sultan, [forpus, keşiş, kayık, konur, senegal], Jako şeklinde olabilir. Köşeli parantezde yazdıklarım hepsi aynı srada.Kuş nereden edinilir?Yaygın olarak beslenen kuş türleri genelde evcil hayvan satan dükkanlarda var. Ama bunu tercih etmeyenler de var. Çünkü dükkandan alınan kuşların genelde kötü geçmişleri oluyor. Bu travmalara birkaç örnek vermek şöyle sayılabilir: Kötü yolculuk. Yurtdışından kaçak gelmiş olabilir. Ya da yerli üretim bile olsa büyük ihtimalle pek te iyi olmayan bir yolculuk yapmıştır. Kötü müşteri. Dükkana gelen giden insanlar, parmakları ve yükses sesleri ile hayvanı rahatsız etmiş olabilir. Ya da önceki sahibi, bir şeyini beğenmediği için geri getirmiş olabilir. Kötü (ucuz) yem. Evcil hayvan dükkanlarında çok fazla yem tüketildiği için, genellikle ucuz yem tercih edilir. En ucuzu çekirdek olduğu için genellikle sadece çekirdekle beslenir hayvanlar. Hayvan bu tarz yeme alışıksa, düzgün (pellet/topak gibi) yeme geçmek te zor olabilir. Hastalık taşıyan diğer canlılar. Kedi, köpek, hamster, farklı kuş türleri, vb. birçok hayvan bir arada. Bunların çoğu yurtdışı orijinli. Birindeki hastalığın diğerlerine bulaşma ihtimali çok fazla. Yaşlanmış hayvan riski. Papağanlar yavru iken çok daha kolay evcilleşiyor. Büyümüş hayvanların evcilleşmesi çok çok zor. Ötüşlü kuşlarda bu belki önemli değil ama papağanın evcili güzel oluyor :) İlaç verilmiş olma ihtimali. Antibiyotik veya vitamin desteği ile ayakta duran ve satın alınınca bu destek olmadığı için hasta olan hayvanlar duydum. Hayvan kaçakçılığı riski. Nesli azalan hayvanların yutdışından kaçak yollarla getirildiğini biliyoruz. Bu tarz bir hayvan sahiplenecekseniz, CITES belgesi mutlaka olmalıdır. Doğadan yakalanmış olma riski Lendi doğal ortamından koparılıp, kötü yolculukla getirilerek kafese tıkılmış olmanın sıkıntılarını o hayvan kolay atlatamayacaktır.Kaçak kuşlar böyle naklediliyor ve bir kısmı da yolculuk sırasında ölüyormuşEvcil hayvan dükkanlarını zan altında bırakmak istemiyorum. Mutlaka işini düzgün yapanlar (hayvanları çok sevenler) de vardır. Belki dükkan sahibi ile biraz sohbet edip tanımaya çalışabilirsiniz. Kafesteki hayvanların yemlerine bakarsınız, hep çekirdek koyulmuşsa dikkatli olursunuz. Kafeslerin altının pis olup olmadığına dikkat edersinz. Kafeslerin yeterince büyük olup olmadığına, hayvanların sıkışık olup olmadığına bakarsınız. Bu tarz incelemeler dükkan ve hayvana saygı açısından fikir verebilir.Dükkan hakkında fikir edinmek için, şunu da deneyebilirsiniz: “Bir muhabbet kuşu alsam, çocuğum beğenmezse değiştirebilir miyim?” diye sorun. Eğer, rahatlıkla değiştirebileceğinizi söylerse, bunu herkese yapıyordur. Dolayısıyla, satın almayı düşündüğünüz hayvanların da birkaç sahip değiştirmiş olma ihtimali var, demektir.Kuşa bakamayıp satan/sahiplendiren birilerinden sahiplenebilirsinizİnternet’te bu tarz ilanlar çok var. “Satış” yasak olduğu için ücretsiz olduğu yazar. Ancak farklı isimler altında ücret istenir. Hatta genellikle telefonla ya da mesaj ile doğrudan fiyatını sorabilirsiniz.İnternet’te evcil hayvan (ya da sadece kuş) sahiplenme üzerine çok sayıda site var. Bunun dışında sosyal medya üzerinden de ciddi boyutlarda ticaret yapılıyor.Eğer İnternet üzerinden bulduğunuz kuşu almak isterseniz, gidip bizzat görüp tanışıp almanızı tavsiye ederim. Satıcı gerçekten de evde kuşa bakamayan birisi mi yoksa ticatret yapan birisi mi? Bu soru önemli. Zaten bizzat gitmezseniz, kuşu kutu içinde otobüs ile göndermeye çalışacaklar. Bu da pek akıllıca bir yöntem değil.Yerli üreticiGittikçe artıyor yerli üreticiler. Yasal olanlar ve olmayanlar var. İnternet üzerinden yukarıdaki başlıkta bahsettiğim gibi bulunabiliyor. Bulabilirseniz, en güzel yöntem bu bence.Yerli üreticinin olası riskleri şöyle yazılabilir: Yasal üretim yapmayan kişiler, yasak olan ya da özel belge ile sahiplenilen türler için, o belgeyi veremeyebilir. Üretim aşaması fabrikasyon olmadığı için, genellikle dönemleri olur ve sıra beklenir. Önceden kapora isteyebilirler. Cinsiyet belirlemek daha zor olabilir. Bazı türlerde büyüdükçe cinsiyeti daha iyi anlaşılıyor. Yavru aldığınızda emin olamayabilirsiniz. Erkek diye aldığım bir Sultan papağanı büyüyüp yumurtlamaya başlayınca şaşırmıştım :) Fiyatı bazen azıcık yüksek olabilir. Kişiliği sürpriz olur. Mesela konuşabilen türlerde konuşma (taklit) yeteneğinin ne kadar fazla olduğu büyüdükçe belli olur. Ya da hayvanın şımarık mı, uyuşuk mu olacağını bilemezsiniz. Aslında bu son madde benim için risk değil. Ancak illaki de belirli özellikleri olan bir hayvan istiyorsanız,Saydığım risklere rağmen, bence en güzel kuş sahiplenme yöntemi bu. Hele de bilinçli bir üretici bulursanız, çok daha güzel. Saçmasapan yemlere alışmış ve travmaları olan hayvan yerine, doğrudan sağlıklı yem ile beslemeye alıştıracağınız, kedi gibi kendini sevdiren bir kuşunuz olabilir.Evde kuş beslemenin zorluklarıBence en önemli başlıklardan birisi bu. Bir evcil hayvan sahiplenirken, geçici heveslerle alıp sonra herhangi bir nedenle vazgeçilirse hayvana gerçekten yazık oluyor. Aşağıda olası bazı problemleri yazmaya çalıştım. Herkes kendisi ve aynı evi paylaştığı kişiler ve hatta komşular açısından değerlendirme yapabilir:Temizlik açısından Toz. Sultan, Jako ve Kakadu gibi türlerde sağlam toz oluşur. Un gibi kepek dökerler. Yem pislikleri. Papağanlar, pasaklı hayvanlar. Meyveleri sallaya sallaya yerler. Kafeste bile yese kafesin etrafı meyve olur. Kabuklu yem verirseniz, her yer kabuk olur. Koku. Temizliğe dikkat eidlirse koku pek olmuyor. Ben kafes altına kedi kumu koyuyorum. Her hafta kabasını kedi küreği ile almaya çalışıyorum. Üzerine kum ilave ediyorum. Ayda bir falan da alt ızgara ve çekmeceyi çıkarıp sıcak su ve deterjanla güzelce yıkıyorum. Bu şekilde koku olmuyor. Ama kafes altında gazete veya ağaç türevi malzemeler olursa, onlar ıslanmaya bağlı olarak koku yapabilir. Sağa sola dışkı yapma. Serbest gezme zamanlarında aşağı yukarı 15-20 dakikada bir dışkı bırakır. Artık nereye kısmetse :)İş yükü açısından Günlük bakım. Akşam üstünü ört, yem-su, meyve/sebze, banyo, kafes temizliği, dışkı kontrolü, ağırlık kontrolü, vb. Tırnak ve gaga bakımı Gezmeye gidip hayvanı yalnız bırakmak veya başkasına bırakmak durumu Hayvana değişik oyuncaklar sağlama Her gün 1 saat vakit geçirme İnternet’ten araştırma, okumaPsikolojik ve sosyal konular Arkadaş seçme. Bazı papağanlar kendilerinie ev halkından birisini arkadaş (ya da eş) seçer ve diğerlerine pek iyi davranmayabilir. Ya da evde başka hayvanlar varsa, onlarla iyi geçinmeyebilir. Vicdan azabı olasılığı. Hayvana ne kadar iyi bir ortam sunarsanız sunun, asla kendi doğasındaki huzurunu bulamayacak. Gürültü. Papağan türleri birazcık gürültülü olabiliyor. Her türün gürültü miktarı farklı. Mesele Kakadu’ların çığlığını internette farklı videolarda görebilirsiniz. Isırılma, tırnaklanma. Papağanların dişi yoktur ama gagaları oldukça kuvvetlidir. Büyük türler fındık ve cevizi gagasıyla kırabilir. Yani parmağınızı da çatır çutur kırabilecek papağanlar olduğunu bilmelisiniz. Şimdiye kadar hiç bir papağanın böyle bir teşebbüste bulunduğunu görmedim. En fazla gagasının sivri ucu ile zarar verir. Ancak hayvanın üstüne gidilirse ciddi zararlar verebilir. Tırnaklanma ise gayet doğaldır çünkü hayvanın tırnakları doğada olduğu gibi kendiliğinden törpülenmiyor. Siz belki kesebilir veya törpüleyebilirsiniz ama kedilerin tırnakları gibi keskin tırnaklara karşı dikkatli olmak lazım. Ergenlik modu. Tüy döküm zamanları ve çiftleşme zamanlarında duygusal açıdan manyaklaşabilirler. Kimisi agresif olur, kimisi daha sevecen olur. Sevecen olan bir anda parmağınızı kapabilir… Uzun süreli bir sözleşme (evlilik gibi). Jako’ların ömrü 90 sene civarı diye söyleniyor. Hadi fazla atmış olsunlar, 30 sene diyelim. 30 sene boyunca aynı hayvan ile ilgilenebilecek misiniz? Şu andaki şartlarınızı bu süre boyunca sağlayabilecek misiniz? 30 sene boyunca hiç büyümeyen 5-6 yaşında bir çocuk gibi ilgi isteyecek bu arkadaş. Her hayvanın karakteri farklı. Japon balığı gibi değil bunlar; “ver yemini yüzsün” diyemiyoruz. Aynı tür, aynı cinsiyet, aynı yaştaki bireyler bile farklı kişiliklerde olabiliyor. İnsanlarda olduğu gibi. Utangaç, meraklı, umursamaz, agresif, çekingen, şımarık, vb. gibi farklı karakterlerle karşılaşabilirsiniz. Farklı zamanlarda 5-6 farklı sultan papağanımız oldu. Hepsi de farklıydı gerçekten.Serbest zamanda ev içinde riskler: Elektrik kablosu kemirip çarpılma veya yangın çıkarma tehlikesi olabilir. Mobilya kemirip zarar verme. Akıllı telefon, bilgisayar ya da TV gibi cihazları kemirip büyük maddi zarar verme riski. Canlı çiçekleri kemirip zehirlenme. Mesela difenbahya bitkisinin zehirli olduğu söyleniyor. Kafese geri sokamama. Çok evcil olmayan kuşlarda, yükseğe konma ve/veya kafese geri girmeme. Açık camdan kaçma, camı görmeyip çarpma Ani bir korku (gürültü, yanabcı, vb.) ile uçarken bir yerlere çarpıp sakatlanma Yükseklerde kendine güvenli yer belirler genelde kuşlar. Oralarda kemirecek yerler varsa, canına okuyabilirler. Kapı üstü, tavan alçıpanları, vb.Bakım maliyetleriÇok fazla bir maliyeti yok aslında. İyi bir yem ve büyükçe bir kafes dışında ilaveten masraf yaptığımız birşey pek olmuyor.Eğer bakımı düzgün ve dikkatli yapılırsa, veteriner çok ihtiyaç duyulan bir şey değil. Veterinere gitseniz de çok pahalı olmuyor. İnsanın muayene ve ilaç ücretlerine kıyasla çok çok daha ucuz olduğunu söyleyebilirim.Bunların dışında, oyuncak gibi aksesuarlar için para harcamak isteyenler harcayabilir. Ben genellikle bunu da ucuz yollu hallediyorum. Hazır oyuncak almak yerine, kendim bir şeyler yapmayı tercih ediyorum. Bununla ilgili de bir şeyler yazmıştım. Site içinde “papağan” kategorisinde bulabilirsiniz. Tahta parçaları, dallar, klemensler, jüt/kendir halat, koli parçaları, tuvalet kağıdı rulosu gibi malzemeler ile harika oyuncaklar yapabilirsiniz. Bir de şarjlı tornavida ile ona takılan bits delme uçlarınız olursa süper olur.UYARI: Oyuncak yapacaksanız aşağıdakilere dikkat edin: Kimyasal malzemeler (boya, tutkal, vernik, vb.) kullanmayın. Ya da kullanacağınız malzemeyi hayvan sağlığı açısından iyi araştırın. Ağaç dalı veya tahta parçası kullanacaksanız, kuşlar için zehirli olmayan tür kullanmamaya dikkat edin. İlaçlama yapılan meyve ağaçlarının dallarını da kullanmayın. Çürümüş, küflü ağaçlara dikkat edin. Kontraplak ve sunta gibi yapıştırıcılı ahşap kullanmayın. Doğadan getireceğiniz ağaçlarda bakteri bve farklı hastalıklar getirebileceğinizi unutmayın. Kuşun kafasının dolanıp ta boğulmasına sebep olabilecek ya da ayağının takılıp kırılmasına sebep olabilecek uzun iplikler gibi şeyler kullanmayın. Keskin ve sivri parçalar ve malzemeler kullanmayın. Metal kullanacaksanız, passız ve temiz olmasına dikkat edin. Kurşun gibi tehlikeli metaller veya alaşımlar kullanmayın.Peki ben neden papağan besliyorum? Benim için iletişim ve karakter önemli. Karakteri olan ve etkileşime geçen hayvanları seviyorum. Köpek, papağan, at, kedi (kediyi pek sevmem gerçi) Akıllı hayvanlar. Yeri belli. Evin her yerinde gezmiyor. Pisliği de nispeten belli yerde kalıyor. Altını temiz tutarsam koku yapmıyor. Yem bulmak zor değil. Çok masraflı değil. 2022 itibarıyla aylık pelet yem masrafı ₺140 civarıydı, 2023’te ₺250 oldu. 2021’de 70 liraydı :(Hangi papağanı alayım diye düşünenlere önerilerAraştırma yapınMutlaka araştırma yapıp bu soruya kendiniz cevap verin. Başlangıç olarak Google’da “parrot comparison chart” gibi bir şeyler aratarak aşağıda örneğini göreceğiniz tablolara bakın.Papağan türleri karşılaştırması. Tam tablo koymadım çünkü internet’te bir sürü var. Doğru olup olmadığını incelemeden de koymak istemedim. Örnek tablonun kaynağı: https://www.allpetbirds.com/parrot-characteristicsSonra şu tarz sorular sorun kendinize ve cevaplayın: Büyük hayvanlar için yeriniz müsait mi? Büyük kafes koyacak yeriniz var mı? Evde martı gibi kocaman kanatlı bir hayvanın kanat çırpacağı yer var mı? Gürültü yapan hayvanlardan rahatsız olacak komşularınız var mı? Çoluk çocuk kuşu rahatsız eder mi? Kuştan korkar mı? Eşiniz temizlik konusunda hassas mı? Evde güneş, rutubet, sigara dumanı, cereyan (hava akımı), geceleri karanlık, yaızn ve kışın sıcaklık, vb. açılardan uygun yeriniz var mı? Tüm iyi özellikleri taşıyan insan olmadığı gibi, böyle bir papağan da yok. Sizin için önemli olan konuşması mı, sevecen olması mı, oyuncu olması mı, süslü olması mı? Bunu düşünün. Kuşa iyi yem alma imkanınız var mı? Küçük şehirde yaşıyorsanız, internetten güvenilir taze kyem bulabilecek misiniz?Klasik Türk ailesi (çoluk-çocuk ile yaşanan apartman dairesi) için benim önerilerim Sultan papağanı uygundur. Erkek ve yavru alırsanız hemen hemen bütün beklentilerinizi karşılar. Sevecendir, büyüklüğü iyidir, erkekleri biraz konuşabilir, yem bulmak kolaydır, gürültü yapmaz. Dişilerin tek dezavantajı ise ses taklit yeteneklerinin hiçe yakın olması. Bunun dışında tüm özellikleri erkekler ile aynıdır. Belki tek sıkıntı olarak toz/kepek dökmesi sayılabilir. Evde tozdan rahatsızlığı olanlar varsa bunu değerlendirirsiniz. Biraz daha zeki bir tür olsun derseniz, daha önce de saydığım gibi forpus, keşiş, kayık, konur, senegal türlerine bakabilirsiniz. Bunlara oyun öğretmek falan biraz daha mümkün olabilir. Bir de papağanlarda ayaklarını el gibi kullanıp bir şeyler yemesini çok seviyorum ben. Sultan’lar bunu yapamıyor. Bu kategorideki hayvanların bazıları yapıyorlar. Daha hareketli (hatta biraz haylaz) kuş isteyenler, gürültüsünden rahatsız olmazsa, cennet/sevda türüne bakabilirler. Ama petshop’lardan gelen kuş gürültülerinin çoğunu bu türlerin yaptığını bilin :) Rengarenk tüyleri ile gerçekten güzel hayvanlar. Sultan’lar ile aynı yemleri yerler. Aynı boyda kafeste kalırlar. Sultan’a kıyasla kuyruğu olmadığı için biraz daha küçüktür ama gagası sanırım sultandan daha güçlü bunların. Daha küçük kuş isteyenler muhabbet kuşu düşünebilir. Bunun en büyük sıkıntısı, bence, insanlar konuşurken onun da hiç susmaması olabilir. Bazen aynı odadaki insanları konuşturmayacak kadar gürültü yapabiliyorlar. Daha da zeki olsun. Daha büyük olsun. diye düşünenler Amazon ve Jako türlerine bakabilir. Bunlar insanlarla etkileşime giren, taklit yetenekleri olan türler. Boy olarak bunlara yakın olan İskender papağanı bana daha soğuk geliyor ama isteyenler inceleyebilir. Pakistan papağanı da İskender’e benziyor bence. Nedense o da soğuk geliyor bana. Kakadu ve Macaw gibi türler bence -gürültü açısından- apartman için uygun değil. Kuş büyüdükçe bakımın zorlaşacağını untumayın. Mesela tatile giderken muhabbet kuşunu verecek yer bulmak çok çok kolay iken, kuş büyüdükçe bırakacak yer bulmak daha da zorlaşıyor. Hatta Jako gibi büyük türlerin kafesleri taşınabilir türde olmuyor. Ayrıca küçük bir de geçici kafes almak gerekiyor. Sadece fiziksel zorlukları da düşünmeyin, büyük kuşlar genelde daha zeki oldukları için esarette daha da sıkıntılı olurlar. Oyalanacak bir şeyler bulamazlarsa strese girerler. Stresin sonu ölüme kadar gidebilir.Müstakil büyük bir evde yaşayan ve bol vakti olanlar için öneriler Bir tane Jako, bir tane Kakadu, bir tane de Macaw alın. Jako konuşsun, Kakadu sırnaşsın, Macaw da süslü süslü gezinsin. Hepsi de gün boyunca serbest gezinsin. Onlara uygun ağaç dalları içeren bir oda tasarlayın. Etrafta kemirerek zarar verebilecekleri veya zarar görebilecekleri şeyler olmasın. Mutlu mesut yaşayın." }, { "title": "Evcil hayvan alırken nelere dikkat edilir?", "url": "/posts/evcil-hayvan-alirken-nelere-dikkat-edilir/", "categories": "Hayvanlar", "tags": "papağan, jako, kuş, evcil hayvan", "date": "2022-06-20 00:00:00 +0300", "snippet": "Kafa kurcalayan sorular Bakımı en kolay hayvan hangisi? En kolay eğitilen hayvan hangisi? Kediler, köpekler evde gündüz yalnız kalabilir mi? Çocuklara uygun hangi hayvanlar var?ÖZETEvde hayvan ...", "content": "Kafa kurcalayan sorular Bakımı en kolay hayvan hangisi? En kolay eğitilen hayvan hangisi? Kediler, köpekler evde gündüz yalnız kalabilir mi? Çocuklara uygun hangi hayvanlar var?ÖZETEvde hayvan beslemek için almayın, zor. Bahçeniz varsa, ona karışmam :)Bu yazıda genel olarak evcil hayvanlar konusundaki araştırmalarımı, tecrübelerimi yazmaya çalıştım. Uzun olursa belki ileride bölerim. Özel olarak ta papağanlar konusundan örnekler vereceğim. Çünkü beslediğim uzun süreli tek hayvan papağan. Birkaç sultan papağanım oldu. Çok kısa süre Pakistan papağanım oldu, şimdi de Jako (Afrika Grisi) var. Daha öncesinde de kısa süreli olarak hamster, ginepig, muhabbet kuşu, balık, çocuklardan dolayı saç biti tecrübemiz oldu.İnternet’te gördüğünüz sevimli hayvan videolarının çoğu YALAN. Aslında görüntüler gerçek ama o işin sadece görünen kısmı. Onun arka tarafında; insanlar vücutlarındaki yaraları, hayvanın pisliklerini, koltuk ve perdelerdeki yırtıkları, evdeki tüy yumaklarını göstermiyorlar. Hayvandan kaynaklanan kokudan bahsetmiyorlar. Hayvanın çiftleşme dönemlerinde nasıl psikopata dönüştüğünden de pek bahsedilmiyor. O sevimli kedi/köpek/papağan videolarının arkasında bazen gerçekten kötü anılar olabiliyor.Hayvan sahiplenmek çocuk gibidir, ego ya da heves için yapılacak bir şey değildir diyeceğim ama ego ya da heves için çocuk yapanlar bile var, onları ne yapacağız :(Çocuğunun olması, çocuğun başarılı olması (“akademik başarı” tabii ki, insan olması önemli değil), kendi yapamadıklarını çocuğunun yapması, özgüvenli olması (boru boru konuşması) bazı insanlar için her şeyden daha önemli.Çocukları için narsistçe hesaplar yapan bireyler için, hayvanlar da genelde ev eşyası hükmünde oluyor malesef. Tipini beğendiği için aldığı köpekten, havladığı için vazgeçer. Ya da yazın tatile giderken hayvanı da götürür ama dönüşte arabada yer olmadığı (ya da kurtulmak istediği) için bırakır. Muhabbet kuşu satın alır dükkandan, ısırıyor ya da konuşmuyor diye gidip üstüne fark verip başka kuş ile değiştirir.Bir hayvan sahiplendiyseniz, gerçekten önemli bir sebebiniz yoksa ondan ayrılmamalısınız.Neden hayvan almamalısınız? Sizi hangi zorluklar bekliyor?Yazıda kafes, akvaryum, teraryum vb. ifadelerin yerine genel olarak YUVA sözcüğünü kullanacağım.Muhabbet kuşu, sultan papağanı, jako, macaw, vb. türlere de kısaca “papağan” ya da “kıvrık gagalılar” diyeceğim.Hayvan alanların bir çoğu bir süre sonra vazgeçiyor ve o hayvanlara yazık oluyor. Duygusal bağ kurulamayan hayvanlar, bakımı zor olan hayvanlar, komşuları rahatsız eden hayvanlar, çocuğun hevesi geçen hayvanlar, bakımı güzel yapılmayan hayvanlar, istediği ilgi verilemeyen hayvanlar,… bir çok kötü örnek var etrafımızda.Aldığınız bir hayvan çocuğunuz gibi oluyor. Can taşıyor, ihtiyaçları oluyor. Aileyi etkileyen bir karar vereceğiniz zaman hayvanı da düşünmeniz gerekiyor. Benim gördüğüm, bildiğim bütün evcil hayvanlar “rutin” isterler. Yem saati, ilgi saati, banyo saati, vb. Rutinin dışına çıkılması gerginlik sebebi olabiliyor.Bir süre baktığınız hayvanı sokağa bırakmamak için elinizden geleni yapın. Çünkü önüne yem koyulmasına alışık olan ve insandan ya da diğer hayvanlardan korkmayan bir hayvanın dışarıda yaşaması gerçekten çok zor. Düzgün bakabilecek birine sahiplendirmeye çalışın.Hayvan sahiplenmek işi başlı başına bir dertHayvan sahiplenmek te ayrı bir dert. Yurtdışından kaçak gelmiş hayvan lütfen almayın. Gerçekten çok eziyet çekiyor o hayvanlar. Kaçak olma olasılığına karşılık CITES belgesini sorgulayın. Kuş almak isteyenler varsa ayağında kapalı bilezik arayabilir. Kapalı bilezik, hayvan birkaç günlükken takılabilir sadece. Bu nedenle hayvanın bir üretim yerinde üretildiğini belgeler.Merdiven altı üretim tesisleri de hayvana çok eziyet edebiliyorlar, imkanınız varsa bunu da araştırın. Bir ara habere çıkmıştı, Ankara’da apartmanın bodrumunda kaçak köpek üreten birisi vardı. Köpekler ses çıkarıp milleti rahatsız etmemesi için ses telleri kesilmişti. Bu tarz işkencecileri desteklememek için biraz araştırmakta fayda var. Yapabiliyorsanız, gidin üretim yerini bizzat görün.Evin düzeninde ciddi değişiklikler olacakEvinizi hayvanınıza göre planlamanız gerekecek. Kedi veya köpek gibi serbest bir hayvan ise girmesini veya karıştırmasını istemediğiniz kısımları sürekli kapatmanız gerekecek. Kedinin mutfak tezgahında gezmesi rahatsız edici değilse sorun yok tabii.Kuş, balık, hamster gibi kısıtlı habitatında yaşayan hayvanlar için de düzen değişikliği gerekecek. Hayvanın sadece yuvası değil, başka malzemeleri de olacak. Taban malzemesi, yemleri, ilaçları, oyuncakları, vb. Her halükarda bir dolap gibi bir şey lazım.Hayvan sağını solunu pisletecek. Ya da biz onun temizliğini yaparken pislik sıçratacağız. Kıymetli bir halı üzerinde durmaması gerekiyor yani. Papağanlar meyve yerken kafesin dışına sıçratır mesela. Ya da bazen kasıtlı olarak dışarı bir şeyler atabilirler.Kuş ve hamster gibi nispeten zayıf bünyeli hayvanlar hava akımından ve sıcaktan/soğuktan etkilenirler. Doğrudan çok güneş alan cam dibinde olmaması lazım. Kesinlikle cereyanda (hava akımı) kalmaması lazım. Işıksız veya nemli bir yerde de durmaması lazım.Hayvan ilgi isteyen bir tür ise (papağan türleri gibi), yalnız başına bir odada durmaktan nefret edecektir. İnsanların olduğu odada durması gerekir. Hamster gibi gece aktif olan hayvanlar ise gündüz uyuyacağı için, gündüz eve gelen misafir çocuklarının hayvanı rahatsız edemeyeceği bir yer gerekir.Bazı kuşların sadece geceleri 10-12 saat uyuması gerekir. Ayrıca gündüz de şekerleme yapmayı sevebilirler. Eğer kuş gece oturduğunuz odada duruyorsa ve gece 12’ye kadar ışıklar açık kalıyorsa hayvana eziyet olur. Çünkü sabahın ilk ışıkları ile uyanacak o. En azından üstünü ışık geçirmemesi için örtmelisiniz.Yuva seçimi de çok önemli. Bazı önemli maddeler: Hayvan(lar) için alabileceğiniz en büyük yuvayı almaya çalışın. Kuşlar içinde rahat kanat çırpabilsin. Hamster gibi hayvanlar bolca oyuncak edinebilsin. Kolay temizlenebilir olsun Banyoluk koyacaksanız yer olsun Şekli süslü ama kullanışsız olmasın. Kuşlar içi yuvarlak kafesler tavsiye edilmez mesela. Yine kuşlar için hayvanın rahat tırmanması için, tellerin yatay olması önemlidir. Oyuncak, takviye yem vb. malzemeler için koymak için yeterli alan olsun. Kuş için tünekleri tahtadan olsun. Kuşlar ve hamster’lar gibi hayvanlar kemirgendir. Onlara standart dışı bir şey vermeden önce internet’ten araştırın. Her ikisi de tahtayı kemirebilir mesela. Hamster gibi kaçma ihtimali olan hayvanlar için tedbir almayı unutmayın. Yemini, suyunu değiştirirken ya da temizlik yaparken hayvanın rahatsız olmayacağı bir yuva seçin. Siz olmasanız da başkaları da kolaylıkla değiştirebilsin.Aile rutininizde ciddi değişiklikler olacakSabahları işe gitmeden önce, akşam işten gelir gelmez yapmanız gereken ilave işler çıkacak. Haftalık temizlik gibi yeni rutinleriniz olacak. Ve bunlar sürekli devam edecek. Hafta sonu iki günlüğüne bir yere gitmek istediğinizde yemini-suyunu biraz fazla vereceksiniz ama aklınız evde kalacak.Bir haftalık gezileri planlamak ciddi sıkıntı olacak. Hayvanı götürsen uzun yolda telef olur, gideceğim yerin almama ihtimali de var. Bıraksan evde olmaz. Komşuya versen o da kolay değil. Balık gibi yeminin zamanla ve azar azar verilmesi gereken hayvanlar ayrıca zor. Elektronik zamanlayıcı kullansan, bozulursa ne olur?Masraf olacak Yem İlave yem ve katkılar (vitamin, yuva altlığı, ödül yemleri, bit ilacı, vb.) Veteriner masrafı. Bunu mutlaka yazmalıyım: veteriner muayenesi ve verdikleri ilaçlar gerçekten çok ucuz. İnsan muayenesi ve ilaçları ile mukayese bile edilemez. İnsanlar genelde pahalı olduğunu düşünüyor ama değil. Taşıma kabı Kediler için kum kabı. Tasma vb. aksesuarlar. Balık gibi hayvanlar için elektronik ekipmanlar, filtreler Balık ve sürüngenler için ışıklandırma ve ısıtma vb.Özetle; maddi durum önemli ise almadan önce maliyetleri araştırmakta fayda var.En kolay görünen hayvanın bile düzenli ihtiyaçları olacak ve bakımı zor. Köpeklerin günde iki kere yürüyüş yapıp tuvaletini yapması lazım. Kediler ve köpekler tüy döker. Yemleri suları günlük kontrol edilmelidir. Kedi, köpek, kuş, hamster, vb. birçok hayvanın düzenli tırnak bakımı (kesim ya da törpüleme) yapılması lazım. Kuşlarda kanat ayarını tavsiye eden de var etmeyen de var. Ben tavsiye etmiyorum. Kanat ayarı denilen şey kanat tüylerinin bir kısmının kesilmesi. Benzer şekilde gagası fazla uzadıysa, gaganın kesilmesi ya da törpülenmesi de gerekebilir. Ginepig veya hamster gibi insanla pek ilişki aramayan hayvanlarda bile bir can sıkıntısı problemi oluyor. Hayvan kös kös oturup uyukluyor, hareket etmeyince obez olabiliyor. Kıvrık gagalıların (papağanlar) ise genelde kafes dışında oyun ve ilgi saatlerine ihtiyacı oluyor. Hayvan yabani ise bu kolay değil tabii. Papağan dışındaki türler (kanarya, bülbül, vb.) konusunda bilgim yok. Onlar ilgi ister mi, tek yaşar mı, arkadaş ister mi bilmiyorum. Bir çok hayvanda günlük dışkı takibi ve düzenli kilo ölçümü yapılması gerekiyor. Bunlar sağlık açısından önemli ipuçları veriyor. Her hayvanın yemesinin tehlikeli olduğu şeyler var. Bunlara çok dikkat edilmelidir. Mesela bir çok evde bulunan difenbahya bitkisinin kuşlar için zararlı olduğunu söylerler.Vazo gibi bıraktığınız yerde duran ama siz istediğinizde sevebileceğiniz bir HAYVAN YOKYumuş yumuş tüyleri nedeniyle çocukların baskısına dayanamayıp kedi, köpek, tavşan, civciv, ginepig, hamster, vb. bir çok hayvan alıp sonra bakamayan insan var. Bir kere o ufakken gördüğünüz hayvan büyüyecek ve o sevimliliği azalacak.Çocukların bir hayvanın sorumluluğunu taşıyabilecek yaşın en az 12 olduğunu okumuştum bir yerde. Benim çocuklarda da benzer bir durumu gördüm. Hatta bence 12 bile az. Bir kere her şeyden önce çocuk için alınan hayvandan o çocuk en fazla 1 ay içinde tamamen sıkılacak. Bu nedenle çocuk istediği için hayvan alanlar, çocuğu kendi bakabilecekleri bir hayvana yöneltsinler.Yukarıdaki yumuş yumuş hayvanlardan bazı kötü örnekler vereyim. Tavşan her yerde gezer, pislik yapar ve işer. Ginepig her yerde gezmez çünkü 20cm civarındaki yükseklikten atlayamaz. Ama o da çok çiş yapar. Alt malzemesinin sık değiştirilmesi gerekir yoksa kokar. Kucağına alıp sevmek istersin, severken işer. Ginepig’ler biraz korumasız hayvanlar. Elinden düşürüp te omurgası kırılması çok kolaymış diyorlar. Çocuklar da biraz tedirgin tuttukları için hayvan genelde çok rahat olmaz çocuğun elinde.Hamster ilk başta eğlencelidir ama siz uyanıkken o uyur, siz uyurken o uyanır. İnsanı sinir eder :) Gece sabaha kadar tekerlekte langır lungur gürültü yapar. Hele bir de yuvasından kaçarsa, bulana kadar canınız çıkar, bulabildiği kitapların defterlerin canına okur. Benimki bir kere kaçtı ve aynısını yaptı. Hele hamster’ı çocuk için aldıysanız ve çocuğun eline ufaktan bir diş attıysa bir daha çocuk asla dokunmak istemez hayvana.Kedi ve köpeklerin bin tane türü var ama günümüz insanına en kolay gelen “British short hair” ya da benzeri kedilerden bahsedeyim biraz. Mesela kedi deyine insanın kucağına alıp seveceği, lazerle ya da başka oyuncakla oynatacağı bir hayvan geliyor. Ama bunlar öyle değil. Kafasına göre takılır bu hayvanlar. Bakımı nispeten kolaydır; çok tüy dökmez, gündüz evde yalnız kalabilir falan. Ama bir süre sonra o kendi kafasına göre takıldığı için sıkılmanız kuvvetle muhtemeldir.Çalışıyorsanız, hayvan gündüz yalnız kalacak. Bayramda seyranda nereye bırakacağınızı düşüneceksinizBir çok hayvan için bu problem olmayabilir hatta belki sessizlikten mutlu bile olabilirler. Mesela hamsterlar rahat rahat uyurlar. Ama bazı hayvanlar evde yalnız kalıp ta canı sıkılınca kendilerine ya da başka şeylere zarar vermeye başlayabilir.Bazı papağanlar ilgisiz kaldıklarında tüylerini yolarlar. İnternette aratırsanız görsellerini görebilirsiniz. Bazı kediler yalnız kalınca perdeleri tırnaklar.Uzun süreli uzaklaşmalar ise zaten başlı başına ayrı dert. Hayvanlar genellikle yolculuğu da sevmezler.Çocuklarınız varsa (ya da gelen gideniniz oluyorsa) hayvanın psikolojisini bozacaklarAyn ne sevimli kuş deyip kafese çubuk sokmaya çalışacaklar. Daha cesur olanları parmağını sokmaya çalışacak. Hayvanın kafesine tık tık vurup hareket etmesini isteyecekler. Hayvan uyurken uyandırmak isteyecekler. Evcil bir havan ise mıncıklamak isteyecekler. Bağırarak hayvana komut vermeye çalışacaklar. Bence küçük çocuklar, evcil hayvanlar için doğrudan travma sebebi.Düzgün bir şekilde bakamazsanız, vebali varBu konuya kim nereden bakar bilmiyorum ama sorumluluğunu aldığım bir hayvana iyi bakamadığımda benim için günahtır bu.Düzgün veteriner bulabilirseniz çok şanslısınız.Büyükşehirde yaşamıyorsanız, veteriner konusu çok kolay olmayabiliyor. Taşradaki veterinerler genelde et/süt hayvanlarında uzman oluyor :)Yasal mevzuat riskleriGetirilmesi yasak (anahtar sözcük: CITES) olan hayvanlar var. Yakalayıp getirip satıyorlar bir şekilde. Hem bu işin cezası var, hem soyunun tehlikeye girmesine sebep oluyorlar hem de hastalık getirme olasılığı var.Bir de üstüne üstlük saatlerce onlarca hayvan küçücük bir yerde sıkışık ve yarı baygın olarak iğrenç bir yolculuk yaparak küçücük hapse girecekler. Bir gün önce doğada yüzen/koşan/uçan hayvan bir gün sonra saçma sapan ve ucu yemlerle küçük bir kafeste hapsolacak. Bir gün dediğime bakmayın, bir çoğunda karantina uygulanıyor. Dükkana girmeden önce belirli süre ayrı bir yerde bekletiliyor.Jako dediğimiz hayvandan örnek vereyim mesela. Yüzlerce bireylik sürü halinde yaşarlar. Ama ilginç bir şekilde tek eşlidir. Ölene kadar eşi ile yaşamayı tercih eder. Bir şekilde bunu yakalayıp getirdiklerini düşünsenize. Ciddi bir travma…Hayvanın neyle beslendiği önemliCanlı yem yiyen bir hayvanı gerçekten çocuklarınızla besleyebilecek misiniz? Bunun çocuğunuzun gelişiminde olumsuz etkisi olacak mı? Mesela çok sevimli olan gecko’lar canlı yem ile besleniyor. Her zaman temiz canlı yem bulabilecek misiniz?Aslında evcil hayvanlarda en güzel beslenme pelet (topak) yem ile beslenmedir. Tabii kaliteli bir ürün olduktan sonra. Çünkü içinde hayvana lazım olabilecek hemen hemen her şey karıştırılmıştır. Ancak bazen bunun yanında da ilave yem vermek gerekebilir. Mesela kediler için ot, kuşlar için meyve/sebze gibi. Ginepig’ler de kuru ot yemeyi severler mesela.Hayvana karar vermeden önce, onun ihtiyacı olan yiyecekleri sağlıklı/taze bir şekilde temin edip edemeyeceğinizi öğrenmelisiniz.Hayvanın en fazla ne kadar büyüyebileceğini öğreninKüçükken sevimli olan bir hayvan büyüyünce evde bakmak zor olabilir. İguana’dan vazgeçmemin en önemli sebebi boyunun 1,5-2 metreye kadar büyüyebileceğini öğrenmemdi. Benzer şekilde sırf çocuk istedi diye pazardan ponpon civciv alıp ta büyümeye başlayınca kara karar düşünenler de az değil.Yaşam süresi ne kadar? Uzun yaşayan hayvanlar sizi de öldürebilir.Jako 90 yıla kadar yaşayabiliyormuş mesela. Çocuk olsa 20-30 sene bakıp gönderirsin, bunu gönderemiyorsun elinde kalıyor :) Jako’ların zekasının 5-6 yaşında çocuk gibi olduğunu söylüyorlar. Düşünsenize 40-50 yıl boyunca hiç büyümeyen 6 yaşında çocuğunuz var.Uzun süre yaşayan hayvanların bir problemi de çok sahip değiştirmeleri oluyor. Sahibi hastalanabilir, alerjisi çıkabilir, maddi durumu kötüleşebilir, vb. hayvana bakmasına engel bir sürü olay olabilir. Her sahip değişikliği de travmatik olabiliyor hayvanda. Çok kolay güven kurulamayabiliyor.Bir hevesle hayvan alan liseli çocuklar üniversiteye başlayınca hayvan kalıyor. Eğer hayvanın geçici bir heves olduğu düşünülüyorsa, bari çok yaşayan bir hayvan seçilmesin.Evde yaz ve kış için hayvanın durabileceği uygun ortam var mı?Yazın güzel olan bir oda (veya balkon) kışın soğuk olabilir. Tam tersine kışın ılık olan bir oda yazın hamam gibi sıcak olabilir. Hayvanın yaşayabileceği iklim şartlarını mutlaka araştırmak lazım. Zırt pırt yer değişimi yapılmaması tavsiye ediliyor ama gerekirse yılda 2 kere soğuk ve sıcak hava için yer değişimi yapılabilir.Yazın pazardan alınıp evde karton kutuda bakılan civcivler, büyüdükçe problem oluyor. Balkona koyuluyor mesela. Balkon soğuksa ayrı dert, sıcaksa ayrı dert.Sadece civciv için değil bu söylediklerim tüm evcil hayvanlar için geçerli. Akvaryum ya da teraryum gibi ısıtılabilen yuvalar için çok sıkıntı olmasa da diğer türler için sorun olabilir.Camın önüne koyulan kuşlar manzaradan dolayı mutlu olabilir ama doğrudan gelen yoğun güneş ışığı hayvanın ölümüne bile sebep olabilir. Ya da cam önüne gelen hayvanlar (kedi, köpek, karga, güvercin, vb.) kuşunuzda travmatik korkulara sebep olabilir.Duygusal bağ olan ve olmayan hayvanlarBazı hayvanların insanla pek işi olmaz. Sürüngenler, balıklar çok ilgi istemeyebilirler mesela. Ama bazı evcil hayvanlar insan ilgisine muhtaçtır. Kedi, köpek, papağanlar, ginepig, vb. hayvanlar mutlaka ilgi ister. İlgilenilmezse strese girebilir, kendine veya etrafına zarar verebilir. Aslında bu ilgiyi insana olan düşkünlük gibi değerlendirmemek lazım. Hayvanı cezaevine koyan biziz. Bu nedenle sosyal ihtiyaçlarını da karşılamamız gerekiyor.Eğer düzenli olarak bir hayvan ile (günde 1-2 saat) ilgilenme şansınız yoksa, ilgi istemeyen hayvanlar daha mantıklı olabilir. Mesela bir kere yem verdikten sonra bir ay boyunca başka bir şey istemeyen örümcek türlerini besleyenler var :)Hayvanların kişilikleri var, hepsi aynı değilHer türde bunu iyi gözlemleyemeyebiliyoruz ama bazı türlerde bireyler arasında müthiş farklılık oluyor. Kediler, köpekler, papağanlar kendi kardeşleri ile bile bambaşka karakterde olabiliyorlar. İlgi istekleri, meraklılıkları, oyunculukları, korkaklıkları, sabırlılıkları, vb. huylarında farklılık oluyor.5 sultan papağanım oldu, hepsi de farklıydı. Ortak noktalar var tabii ki ama kendine has farklılıklar da oluyor. Sevdikleri yiyecekler farklı, sevdikleri oyuncaklar farklı, birisi uçmayı çok severken diğeri her yere yürüyerek giderdi, birisi gelip kendini sevdirmek için yılışıklık yapardı diğerini ben sevmek istersem naz yapardı. Aslında benim için çok değerli bir şey bu. Evcil hayvanımızın her durumda nasıl davranacağımızı bilsek hayvan yerine robot alırdım. Bizim şimdiki kuş ile oynarken bazen durup dururken oynamaktan vazgeçip başka bir şeyle ilgilenmeye başlayabiliyor. Bazen çok sevecen iken bazen cadılaşabiliyor.Bu başlığı neden eklediğimi de yazayım. İnternet’te araştırırken hayvanlar ile ilgili bazı özellikler yazılır. Bazı videolar görürsünüz. Yazılanların ve gördüklerinizin hepsinin sizin aynı türdeki hayvanda da olacağının garantisi yok. Harvard’ı bitiren birinin yaptığı konuşmayı izlediniz diye sizin 3 yaşındaki çocuğunuzun da büyüyünce Harvard’ı bitireceğini düşünmek kadar saçma bir beklenti olur bu :)Olası hastalıklar, aşılar, vb.Hayvanlar da hasta olur. tedavisi de genelde olur. Ama Türkiye’de internet’te bu konularda doğru dürüst kaynak bulamazsınız. “Papağanlara kuş kumu verilir mi?” diye sorsanız Google’a (ya da kuşçu ustalara) bazıları “çok zararlı” der bazıları da “olmazsa olmaz” der. İngilizce ile sorunu olmayanlar için bu konuda hayat daha kolay. Bir çok tür ile ilgili onlarca-yüzlerce kitap bile var İngilizce.Büyük şehirde değilseniz daha önce de dediğim gibi, genelde ticari olarak beslenilen hayvanlardan anlayan veteriner bulursunuz. İsmini vermeyeyim, bana yakın bir büyük şehirde bile “hayvan hastanesi” yazan oldukça büyük bir yere gittim. Sadece tanışmak ve kuşum hasta olduğunda güvenip getirebileceğimden emin olmak için. Kanatlılarla ilgilenmediklerini söyledi ve başka bir klinik ismi verdi. Dİğer kliniğe gittiğimde köy bakkalı gibi bir dükkanımsı gördüm. Kapalı olduğu için konuşamadım. Aslında o da büyük ihtimalle ticari olarak tavukçuluk yapanlara çalışıyordu sanırım.Yaşadığınız yerdeki veterinerlerle hayvan almadan önce konuşun. benzer türde hayvan besleyenlerle konuşun. Problem yaşadığınızda telaşe yapmaya gerek kalmaz.Evdekilerin (ya da misafirlerin) alerjisiBazı hayvanların tüyü ya da tozu bazı insanlara alerji yapabiliyor. Kedi köpek gibi hayvanların tüyü evin her tarafına yayılıyor. Hamster, ginepig gibi hayvanların tüyleri nispeten yuvalarından çok yayılamıyor. Kuşların tozlu olanları (jako, sultan papağanı, kakadu, vb.) da un gibi tozlanma yapıyor. Tozlar kafese dökülse bile kanat çırpınca evin her yerine gönderebiliyorlar tozlarını.Bizim evde (ya da eve gelenlerimizde) alerji olmadığı için (çok şükür, maşallah) sorun yaşamadık ama tozlara karşı hepa filtreli süpürge bir nebze işe yarıyor galiba. Onu da her gün süpürmek çok kolay olmasa gerek.Bu konu hakkında bilgim yok ama hayvan almayı düşünenlerin öncelikli araştırması gereken bir konu bence.Hayvan tek mi olmalı, arkadaşı olmalı mı?Hayvanları çiftleştirmek veya kısırlaştırmak tartışılan bir konu. “Çiftleşmek onun doğasında olduğu için bu hakkı elinden almayalım” diyenler var ve gayet mantıklı. “Bir hayvanı esir aldık başka esirler de üretmeyelim” diyenler var ve bu da gayet mantıklı.Evcil hayvan bir dişi kedi ise ve istediğinde evden dışarı çıkıyorsa kısırlaştırılması düşünülebilir.Kuşlarla ilgili olarak çift olduklarında insana çok alışmadığını söyleyenler var. Bizzat tecrüben yok. Ama tek hayvan beslendiğinde de başka arkadaşı olmadığı için sosyalleşme konusunda daha fazla ilgiye ihtiyacı oluyor. Kafasını kaşıyacak arkadaşı olmadığı için sahibinin kaşıması gerekiyor mesela :)Ginepig veya hamster gibi hayvanlar feci hızlı ürüyor. Ürerse yavruları en yapacağınıza baştan karar vermeniz lazım.Şimdiye kadar hep çiftleşme üzerine arkadaşlık yazdım. Bir de aynı cinsiyetten olanların bir arada durması konusu var. Bazı hayvanlar kendi hemcinsi ile iyi anlaşamıyorlar. Bunu araştırmak gerekir. Eğer “hem hayvanın arkadaşı olsun hem de üremesin” derseniz iki dişi mi iki erkek mi almanızın daha doğru olacağını araştırmalısınız.Yem bulabilecek misin?Çok sıkıntılı bir konu. Petshop’larda papağanları ucuz olsun diye sırf ayçiçeği çekirdeği ile besliyorlar. Onlar için hayvanın sağlıklı olması değil, satılana kadar iyi-kötü yaşaması önemli.Günümüzde hemen her hayvan için pelet (topak) yem bulunabiliyor. Kuşlarda pelet yem konusunda bir yazı yazmıştım daha önce. Eğer bulabiliyorsanız ve hayvan için uygunsa pelet yem tavsiye ederim. Ama mutlaka kaliteli bir yem olsun. Gerekirse gidin bir veterinere danışın. Açıkta yem satılan yemler eğer sirkülasyon varsa (çok satıyorsa), dükkan temiz ve havadar ise, güveniyorsanız, alınabilir. Ama paket yemler bence daha güvenli. Önceki sultan papağanı beslediğim dönemlerde pelet yemler yaygın değildi, kendim güvendiğim bir zahireciden istediğim oranlarda karıştırıyordum. Şimdi jako için pelet kullanıyorum. Bulabildiğim 4 marka var, onları da pelet yem yazısında yazmıştım.Kuşlarla ilgili kuş kumu, kuş kömürü, mineral bloğu, kalsiyum bloğu, kalamar kemiği, vb. malzemeler de kullanılabiliyor.Yukarıda bir yerde de yazmıştım; canlı yemle beslenen hayvanlar (gecko gibi) var. Bunun için canlı yemi bulmak veya üretmek söz konusu olacak. Hayvanı almadan önce bunu da öğrenmek lazım.Taze sebze meyve isteyen hayvanlar var. Ginepig gibi ilave kuru ot isteyen hayvanlar var. Hayvanların farklı ihtiyaçları var. Alınmak istenen hayvanın yiyecekleri ve ödül yemi olarak kullanılacak yiyecekleri ne ise önceden araştırılmalıdır.Sebze meyve ve canlı yem haricindekilerin hepsi internetten kolayca alınabiliyor. Yorumlara bakarak karar verebilirsiniz. Canlı yem konusunda bilgim yok ama sanırım o da internetten bulunabilir.Komşu faktörüApartmanda yaşıyorsanız ya da yakınızda komşular varsa bunu da hesaplamak zorundasınız. Bazı hayvanlar gürültü yapar. Köpek, kedi, bazı büyük papağanlar gürültülü olabilir. Papağan ne gürültüsü yapar demeyin. Mesela Kakadu ve Macaw’ların çığlıklarını internet’ten görebilirsiniz.Gürültü dışında alerji sıkıntısı olabilir. Hayvan tozları çok hafif olduğu için en ufak hava akımı ile yer değiştirebilirler. Çok hassas bir komşunuz varsa bundan rahatsız olabilir.Bizim bir evimizde alt komşumuz sultan papağanı için kullandığımız darı kabuklarından rahatsız olmuştu. Balkonda kabukları üfleyip temizlerken onun balkonuna gitmiş biraz.Koku konusu komşuyu rahatsız eder mi bilmiyorum. İyi bakılırsa düzenli temizlik yapılırsa hiç bir hayvanın çok koku yapacağını sanmıyorum ama kesin bilgim yok.Psikolojik rahatsızlık olabilir. Yan komşumun piton beslediğini bilsem tedirgin olabilirdim :) Kimisi de kediden ya da köpekten nefret eder ve onun bindiği asansöre binmek istemeyebilir.İllaki alacağım, o zaman ne alayım? Pofuduk Uysal Çağırdığınızda gelen Tüy/toz dökmeyen, koku yapmayan, temizliği kolay olan Yemi kolay bulunan Hastalığa dayanıklı Kolay eğitilen Evde sadece kendi oyuncakları ile oynayan ve başka bir şeye zarar vermeyen Komşuları rahatsız etmeyen Eve gelen misafirlere bayılan ve kendini sevdirmek için şebeklik yapan Bütün gün evde yalnız kalsa da sıkıntı yapmayan 3 gün ilgilenmeseniz de küsmeyen Tatile gideceğiniz zaman bakımını düşünmeyeceğiniz Sıcaktan soğuktan rahatsız olmayan Masraf çıkarmayanBİR HAYVAN TÜRÜ YOK :(Yine de bir şeyler önermeye çalışayım: Etkileşim isterseniz; kedi, köpek, papağan türleri Etkileşim olmasa da sevilebilecek hayvanlar hamster, ginepig, tavşan, vb. Az ilgi isteyen hayvanlar balık, su kaplumbağası, sürüngenler (gecko, bukalemun, yılan, vb), semender, böcükler (tarantula, akrep, kırkayak) Bazı hayvanların zorluklarıÖnemli: Hangi hayvanı alırsanız alın, olabilidiğince büyük bir yuva vermeye çalışın.Hakkında biraz bilgi sahibi olduğum hayvanlarla ilgili önemli noktaları yazmaya çalıştım: Kedi. Her kedinin karakteri farklı. Hem türe göre farklı özellikleri var hem de aynı tür içindeki hayvanların bile farklı kişilikleri olabiliyor. Gündüz evde kimse yokken evde yalnız kalabilecek mi? Mutfak tezgahına çıkıp tabakları yalayacak mı? Çok tüy dökecek mi? Hımbıl bir şekilde bütün gün yiyip yatacak mı? Oyuncu mu olsun? Tırnakları ile perdeleri kesecek mi? Sehpa bacaklarını tırmıklayacak mı? tatile giderken ne olacak? Kuşu kafesi ile birine götürmek kolay ama kediye bir hafta bakacak insan bulmak kolay olmayabilir. Balkonlara tel kafes yapacak mısınız, salak kedi kuşların peşinden atlayıp düşmesin diye? Köpek. En büyük sıkıntısı günde iki kere dışarı çıkarıp tuvalet yaptırmak olsa gerek. Her babayiğidin harcı değil bu yaşam tarzı. Belki emekli olunca daha kolay olabilir. Tatile giderken götürme konusu yine aynı şekilde. Papağan türleri. Günde en az 1 saat ilgi ister, kafes dışında takılmayı sever. Uçmayı pek sevmez, yürüyerek gitme ya da tırmanma şansı varsa uçmayı tercih etmez. Kemirgendir, kablo falan kemirirse yangın çıkarabilir. İyi ilgilenilmezse kapıları veya diğer mobilyaları kemirebilir. Gagaları çok kuvvetlidir, zorda kalmadıkça ısırmazlar ama ısırırlarsa ciddi zararlar verebilirler. Büyük türler fındık ve cevizi gagası ile rahatlıkla kırabiliyor. En uysal papağan olarak sultan papağanı bilinir. Hem kendini sevdirir hem gürültü yapmaz. Muhabbet kuşları da uysaldır ama hem insanlar konuşurken sürekli onlar da konuşur ve gürültü yapar hem de kendini sevdirme noktasında Sultan kadar evcil değildir. Cennet ve sevda papağanları biraz haylaz kuşlardır. Canı sıkılınca, gelip sizi rahatsız etmeye çalışabilir :) Sultan, Jako ve Kakadu türleri toz (kepek) yapar. En iyi konuşan tür ise Jako‘dur. Sultanların sadece erkekleri konuşma yeteneğine sahiptir. Kakadu ve Macaw gibi türler eğlenceli olmasına rağmen, gürültülü oldukları için apartman açısından uygun değildir. Papağanların fiziksel büyüklüğü ile akıllı olmaları (ifade doğru olmadı belki) çoğunlukla doğru orantılıdır. Akıllı hayvanları oyalayacak bir şeyler veremezseniz strese girebilir. Artık bir çok papağan (muhabbet kuşu, sultan, cennet/sevda, senegal, pakistan, forpus, amazon, jako, vb.) ülkemizde üretiliyor. İllaki de alacaksanız petshop yerine üreticiden yavru almaya çalışın. Büyük kuşu evcilleştirmek zor (hatta bazen imkansız) olabilir ama yavru alınan kuşlar kedi gibi sevdirir kendini. Papağan dışı kuşlar. Benim için kuşlar 3 türlüdür. Papağanlar, yırtıcılar ve bunların dışındakiler :) Yırtıcıları belgeselde severim. Papağanların her şeyini severim. Diğerleri hakkında hiç fikrim yok. Kanarya ve bülbüllerin sırf güzel ötüyor diye küçük kafeste durmasına üzülüyorum ama belki de büyük kafesi sevmiyorlardır hayvanlar :) Bu türler hakkında yorum yapamayacağım. Hamster. Büyük ve küçük hamster’lar var. Yuvasından dışarı pek çıkmayacağı için nispeten kolay bakılır. Alt malzemesi (talaş gibi) ara sıra değiştirilirse pek koku yapmaz. Canı sıkılmaması için oyuncak ister. Kolay kolay ısırmaz, elinizde kucağınızda sevebilirsiniz. Isırsa da zarar vermek için ısırmaz. Bence en büyük sıkıntısı gündüz uyuyup gece boyunca hareketli olmasıdır. Ginepig (kobay, guinea pig). Bu hayvanın adı domuz olsa da domuz ile hiç alakası yok. Tavşanımsı bir şey. Bazı ülkelerde tavuk gibi besleyip yiyiyorlarmış. Çok sevimli yumuş yumuş hayvan. Farklı türleri var buna göre tüy yapısı ve renkleri değişiyor. Tek beslenirse canı sıkılıyor. Arkadaş alınacaksa aynı cinsiyette alınması düşünülebilir çünkü çok hızlı ürüyorlar. Atlama, zıplama, tırmanma gibi huyları olmadığı için 25-30cm’lik yüksekliği olan bir yerde yuvanın üstü açık olarak besleyebilirsiniz. Ufak tefek eğitimler verilebiliyor. Karnı acıkınca falan hoş bir ses çıkarıyor. Çok işediği için altını kolay temizlemek için bir yöntem halledilemezse koku problemi oluyor. Hayvan büyükçe olduğu için ona göre büyük bir yuva yapmak ve ona yer ayarlamak çok kolay olmayabiliyor. Yem sıkıntısı yok, internette kolayca bulunabiliyor. Taze sebze/meyve ile (marul, maydanoz, vb.) elden beslemek çok keyifli oluyor. Bahçeli evim olsaydı, bir köşede tavuk kümesi gibi ginepig kümesi yapabilirdim belki. Gerçekten sevimli hayvanlar. Tavşan. Genel olarak ginepig için yazdığım şeyler bunun için de geçerli ama tavşanı üstü açık yuvada zaptedemezsiniz. Her yerde gezer ve her yere işeyebilir. Kapalı kafes kullanırsanız da hayvana yazık olur. Bahçede olursa güzel olabilir. Balık. Çok küçükken beslemiştim bir ara ama çok çabuk sıkılmıştım. Böyle kendi halinde takılan hayvanlar daha çok emekli işi gibi sanki :) Bir de hobicileri var bunların; bitki yetiştirenler, tuzlu su akvaryumu yapanlar, vb. Çok manyak işler yapıyorlar. Seven sever ama bana hitap etmiyor. Çok çok güzel bir akvaryum gördüğümde 2-3 dakika inceleyip beğeniyorum, bana yetiyor. Suyunun sıcaklığı, yemlemenin mutlaka zamanlı yapılması, suyun filtre edilmesi, bitki varsa ışıklandırması gibi bir takım elektronik aparatlara ihtiyaç olabiliyor. Sürüngenler. Hep heves edip bir türlü almadığım kategori. Özellikle de gecko, iguana, bukalemun türlerini çok seviyorum. Bu kategori hayvanlarının da elektronik aparat ihtiyaçları var. Isıtma, UV ışık, vb. ihtiyaçları olabiliyor. Gecko canlı yemle beslendiği için bana zor geldi. İguana çok büyüdüğü için zor geldi. Bir de etkileşim olmayan havyanlare pek bana göre değil. Böcekler. Akrep, çiyan, tarantula, vb. İlginç olabilir, bakımı da nispeten kolay olabilir. Haftada-ayda bir kere falan yemek verilenleri olabiliyor. Çok bilgim yok." }, { "title": "Hangi Su Arıtıcı?", "url": "/posts/hangi-su-aritici/", "categories": "Genel", "tags": "su arıtıcı", "date": "2022-02-13 00:00:00 +0300", "snippet": "İnsan takıntılı olunca bazen takılıyor. Arıtıcı konusu da yıllar öncesinden takıldığım bir konu. Ara ara konuyu takip ediyorum. Derli toplu bir yazı bulamadığım için yazma ihtiyacı hissettim. Konun...", "content": "İnsan takıntılı olunca bazen takılıyor. Arıtıcı konusu da yıllar öncesinden takıldığım bir konu. Ara ara konuyu takip ediyorum. Derli toplu bir yazı bulamadığım için yazma ihtiyacı hissettim. Konunun uzmanı değilim. Yazıdaki sayısal değerleri ve bilimsel ifadeleri güvenilir gibi gelen yerlerden alıntı yaptım. Yazının içinde kendi yaptığım hiç bir test yoktur. TDS cihazını merak ettim ama onu bile alıp test yapmadım. Zaten TDS değeri pek ilgimi de çekmiyor.ÖZET Konu hakkında eğitimim ya da uzmanlığım yok. Tecrübelerimi fikir vermesi için paylaşıyorum. Sağlık ciddi bir iştir, internetten okunan 1-2 yazı, izlenen 1-2 video ile riske atılmamalıdır. Yazının kapsamı evde kolay bir şekilde güvenli/temiz içme suyuna erişimdir. Doğada ya da sanayi tipi kullanım konusunda yorum yapamam. Özet kısmına kişisel fikrimi yazmadım çünkü beni %100 tatmin eden mükemmel çözümüm yok. Fikrimi çok merak eden varsa, yazının tamamını okuyup çıkarım yapsın. Arıtıcı donanımlarının içi genellikle görülmez. Görebilsek bile kalitesini anlama şansımız yok. Bu nedenle donanıma para verecek olanlar güvenilir bir şey almaya çalışabilir. Hangi yöntem kullanılırsa kullanılsın, suyun hiç bir aşamada çok beklememesi tercih sebebidir.Doğru bilinen bazı yanlışlar Ters ozmoz mikropları geçirmez. Doğrusu: az da olsa geçirebilir. Hiç bir üretici mikrop geçirmeme garantisi veremez. En iyi arıtıcı … olandır. Doğrusu: “Genel ortak iyi” diye bir şey yok. Beklentiler farklı çünkü. Çeşme suyu kesinlikle içilmez. Doğrusu: Dandik ve bakımsız arıtıcı kullanmaktansa çeşme suyu daha sağlıklı olabilir. Neden su arıtırız? Suyun içinde istemediğimiz şeyler nedir? Mikroplar (bakteri, virüs, böcük, vb. bilimum organizmalar) Sertlik. Kalsiyum ve Magnezyum iyonları sebep oluyormuş. Su kaynatılınca da kalsiyumlar kireç olarak tortu yapıyor. TDS cihazları da bunu (iyonlar üzerinden suyun iletkenliğini) ölçüyor. TDS’in yüksek olması, suyun pis değil, iyonlu (sert) olduğunu gösterir. Klor. Belediyeler tarafından mikroorganizmaları öldürmek için atılıyor. Partikül yabancı maddeler. Çamur gibi. Eskiden musluk ağzına bez bağlardık bunun için :) Bir süre kullandıktan sonra da o beyaz bezin koyu renk olduğunu görürdük. Ağır metaller. Başımızın belası bunlar. Her yerdeler :( Mikroplastikler? Bunu engelledğini yazan arıtıcılar var ama şebeke suyunda mikroplastik var mıdır, bilmiyorum.Yazıda bahsedebileceğim arıtıcı türleri Ters ozmoz Reçineli arıtıcılar Sürahi tipi arıtıcılar Ultraviyole özellikli arıtıcılarBunlara girmeden önce bahsetmem gereken konular var. Yazının ilerleyen bölümlerinde üstteki her tür için bildiğim kadarıyla detay vereceğim.Arıtmaya gelmeden önce diğer seçeneklere kısaca değinmek istiyorum. Yıllarca çeşme suyu içtik. Sonra yıllarca en pahalı olan markadan damacana suyu kullandık. Sonra sağlık/güvenlik endişeleri ile damacanayı bıraktık. “Arıtıcı daha iyidir” anlamı çıkarmayın bundan lütfen; güvenilir bir damacana, dandik (ya da bakımsız) bir arıtıcıdan çok daha iyidir bence.Arıtma donanımı dışındaki seçeneklerFaydalarına pek değinmeyeceğim. Herkes az çok bilgi sahibi zaten. O nedenle ben çoğunlukla risklerini yazmaya çalışacağım.Ambalajlı su Doğal kaynaklara ciddi zarar veriyorlar. Memleketimden biliyorum. Sapanca Gölü’nü besleyen yerüstü ve yeraltı kaynak sularının azalması neticesinde göl sıkıntı yaşamaya başladı. Bu suların azalmasında dağdaki her su kaynağını şişelemeye çalışan firmaların etkisi ne kadardır, bilmiyorum. Her taraf su firması. Bunlar ne kadar sağlıklı denetleniyor bilmiyorum. Bir sene Sakarya’dan bir firma denetimde en kötü sulardan birisi çıkmıştı. Bir sonraki denetimde en iyi marka oldu. Suyun kaynağı mı değişti? Kısa sürede üretim zincirini mi değiştirdiler? Yoksa başka işler mi dönüyor piyasada? İnsan huylanıyor… Plastik şişe kullanılırsa, mikroplastik etkisi olabilir. Mikroplastiğin uzun vadede nelere sebep olacağını halen bilmiyoruz çünkü insanlık tarihinde ilk kez biizm nesil plastik ile bu kadar haşır neşir oldu. Plastik şişenin mikroplastik dışında da etkileri var sanırım. Özellikle de suyun beklemesi/ısınması durumunda. Karsinojen olduğunu iddia edenler var. PET (Polietilen Tereftalat) ambalajlar tek kullanımlıktır. Yeniden dolmayan ambalajlar bir nebze daha sağlıklı iken, damacanalar defalarca yeniden kullanılmaktadır. Yeniden kullanım öncesinde çok sağlam temizlenemediği durumlara dair dedikodular var. Temizliğin dışında, defalarca kullanılan şişelerin mikroplastik bırakma durumu da artıyordur gibi geliyor bana. Damacana dışındaki tek kullanımlık sular bir nebze daha güvenilir gibi. Markası güvenilir olmalı. Tedarik zincirinde iyi korunduğundan (mesela güneş görmediğinden) emin olunmalı (mümkün mü?).Kaynak suyu Eğer yüzlerce yıldır sürekli içilen bir su ise ve sürekli bunu içen kişilerde yüzlerce yıldır sorun görülmüyorsa sağlıklı olabilir. Zemzem gibi :) Bir kere analiz yapılan suyun zamanla bozulmayacağının garantisi olmadığından, aralıklarla analiz ettirmekte fayda görüyorum. Tarihi çok eski olmayan (artezyen gibi), ya da tarihinden emin olunmayan bir su ise analiz çok önemlidir. Bence mutlaka yaptırılmalıdır. Bölgede yakınlarda yer altı sularını kirletebilecek etkenler varsa daha da dikkatli olunmalıdır. Suyun tadının çok güzel olması, buz gibi olması, tazyikli olması, içtikçe içesinin gelmesi, yemekten sonra iyi gelmesi, vb. durumlar suyun sağlıklı olduğu anlamına gelmez.Çeşme suyu Ülkemizde genellikle kötü anılarımız olsa da çeşme suyunun bazı seçeneklerden daha iyi olduğunu düşünüyorum. Belediyelerin bu tarz konularda hassas olduğunu biliyorum. Ancak her yerin durumu aynı değil. Çok eski altyapı olan yerlerde borulardan pas tadı ve kokusu gelebilmektedir. Bazen de kanalizasyon karıştığına dair şüpheler olabiliyor. Sebebi ne olursa olsun bazen şehir şebeke suları kaynaklı salgın hastalıklar olduğunu biliyoruz. Demek ki sorun yaşanabiliyor. Şehir şebeke suyunu ailecek -genellikle- arıtma kullanmadan içiyoruz. 2022 başında Bilecik’teki mide bulantısı ve ishal salgını bize gelmedi. Belki biz bağışıklık kazandık, ya da bölgesel problemler olabilir. Gerçi bizim mahallede o salgında sorun yaşayan komşular olmuştu. Kaynatma yöntemi denenebilir. Çeşme suyu zaten klorlu olduğu için mikrobiyal anlamda zaten riski azalıyor. Bir de kaynatılırsa oldukça sağlıklı olacağını düşünüyorum. Çok kolay değil tabii. Ayrıca kaynatılıp soğutulmuş suyun tadını nedense sevmiyorum ben. Şebeke suyu merkezden filtre edilip klorlanarak gönderilse bile bize gelene kadar partiküller karışma ihtimali var. Bu nedenle doğrudan çeşme suyu içilecekse bile en azından süzülmesi işe yarayabilir. Katkı maddesi ile riskleri azaltma uygulanabilir. Konu hakkında hiç bilgim yok. Kimyasal işlem olduğu için riskli olabilir. En altta duyduğum maddeleri yazdım.Filtreleme yöntemleriAşağıda belli başlı yöntemleri yazacağım. Arıtıcı donanımlarında genellikle bunların birkaç tanesi bir arada (katmanlar şeklinde) kullanılır.Sediment (spun) filtreBez veya sünger gibi küçük delikli bir yerden suyu geçirip büyük parçaları tutmaktan bahsediyorum. Tek görevi partikülleri tutmak. Suda çözünmüş olan hiç bir şeyi ayıramaz. Askıda kalan partikülleri tutar. Sudaki çamuru tutar. 0,5 mikron gözenekli olduğundan büyük bakterileri de tutabilir. Kağıt, seramik, cam elyaf gibi malzemelerden yapılabilir. Zamanla gözenekler dolacağından değiştirilmesi gerekir.Reçine filtre (ion exchange resin)Açık kahverengi boncuk gibi görüntüsü vardır. Suyu yumuşatmak için kullanılır. Suya sodyum iyonu vererek sertliğe sebep olan kalsiyum ve magnezyum iyonlarını tutar. Bu nedenle iyon değiştirici filtre olarak ta bilinir. Zamanla reçine doyuma ulaşır ve iş yapamaz hale gelir. Bu durumda tuzlu suda bekletilerek yeniden sodyum takviyesi yapılır ve reçine tekrar kullanılabilir hale gelir. Reçine ile yumuşatılmış suda kireç oluşumu biter veya azalır. Çay demlemek için güzel hale gelir :) Ters ozmoz türü arıtıcılarda buna ihtiyaç olmaz çünkü ondaki membran zaten iyonları da süzüyor.Aktif karbon filtreHindistan cevizi kabuğu, odun gibi maddelerin yüksek ısıda kömürleştirilmesi ile elde edilir. Çok gözenekli olduğu için yüzey alanı çok çok büyüktür. Partikül ve tortuları tutar. Tarım ilaçları ve klor gibi bazı maddeleri de tutabilir. Bazı ağır metalleri de bir miktar tutabilir. Koku, tat, renk düzenleme konusunda da katkı sağlar. Zamanla görev yapamaz hale geldiğinde değiştirilmesi gerekir.Membran filtre (ters ozmoz, reverse osmosis ~ RO)Çok çok çok küçük gözenekli malzemeye (membran) su basınçlı bir şekilde gönderilir. Suyun bir kısmı karşı tarafa geçer, bunun 2-3 katı da geçemez. Karşıya geçemeyen su atık olarak atılır. Membranın gözenekleri, teorik olarak, sadece su molekülleri geçebilecek kadar küçüktür. Bütün mineraller ve hatta virüsler dahi o delikten sığamazlar. Saf suya yakın su verir. Ağır metalleri de bir nebze engelleyebilir. Membran filtrenin uzun ömürlü olması ve işini iyi yapabilmesi için önce genellikle sediment ve karbon filtre ile kaba pislikler ayıklanır. Membran filtre de zamanla değiştirilmelidir. Günümüzde en yaygın sistem ters ozmoz oldu. Bunun önemli sebebi, en kolay kullanılan arıtıcı olması diye düşünüyorum. Çeşmeyi açıyorsun, beklemeden temiz su akıyor. Temizlik/bakım ile uğraşmıyorsun, firma hallediyor. Suyu çok çok filtrelediği için saf suya yakın su verir. Bu nedenle de eleştirilir. Bu nedenle, genellikle membran filtresinden sonra mineral takviyesi yapan filtre eklenir. Atık su miktarının fazla olmasından dolayı da eleştirilir. En az arıttığı kadar suyu da atık olarak atar. Teorik olarak virüsleri bile geçiremez ama uygulamada geçirdiği olur. Contaların arasından veya filtredeki çok küçük hatalı kısımlardan canlı organizmalar geçebilir. İşin kötüsü, membran filtrenin arka tarafındaki tankta biriken su klorsuz olduğundan, canlı üremesi için uygun bir ortamdır. Filtrenin üretimi aşamasında kalite kontrolden geçebilmesi için tuzlu suyu arıtması bekleniyor. Günümüzde iyi filtreler %99,8 oranına kadar tuzu arıtabiliyormuş. Ancak en kaliteli membranda bile %100 değil bu oran. Dolayısıyla az da olsa çeşme suyundaki nesneler arka tarafa geçebiliyor. Hiç bir membran (ya da arıtıcı) üreticisi bakteri ve virüsleri %100 engelleme garantisi veremez. Daha fazla okuma yapmak için anahtar sözcükler: reverse osmosis membranes salt rejection rate.Yaygın bulunan arıtıcı türleri1.Ters ozmoz - 2.Reçineli arıtıcı - 3.Sürahi tipi - 4.UV özellikliTers ozmozEn önemli filtresi membran filtredir. Öncesinde sediment ve karbon filtreler ile ön temizlik yapılır. Membrandan sonra da tatlandırma ve mineral ekleme için filtreler kullanılır. Evde hiç kullanmadım. İşyerinde var ama pek tercih etmiyorum. İlk montajı biraz uğraştırabilir. 6-7 tane farklı filtresi ve bir su tankı olur. Periyodik filtre değişimleri can sıkabilir. Filtreler güvenilir bir firmadan alınmazsa, filtre diye alınan plastik silindir içine sadece sünger koyup satabilirler. Kullanım kolaylığı ve kısa süreli risk hesabı yapıldığında en mantıklı arıtıcı türlerinden birisi gibi duruyor. Aşırı saflaştırılıp sonradan mineral eklenen suyu tüketmenin uzun vadede zararlı etkisi olur mu bilmiyorum. Kendim içerim belki ama bebeğim olsa içirmeyebilirim. Sürekli bu suyu içiyor olsam ara sıra maden suyu takviyesi yapardım. Kullanım yoğunluğuna ve şebeke suyuna bağlı olarak, filtrelerin 3 ay ile 24 ay arasında değişim periyotları oluyor. Tankın içini açıp temizleyebilme şansı olmasını isterdim. Şurada 16 yaşında bir tankın içini açıp gösteriyorlar. Ben pislik bekliyordum ama tertemiz çıkıyor: https://youtu.be/m1W3aU5D_hQ?t=295 Suyun tank içinde beklemesini sevmiyorum. Saatlerde (bazen günlerce) karanlık bir ortamda hareketsiz duruyor klorsuz su.Reçineli arıtıcılar2-3 filtre katmanı olur. Filtre aşamaları; genelde partikül süzme, aktif karbon ve reçine şeklinde olur. Geçmişte yıllarca kullandım. Ters ozmozlar yoktu daha o zamanlar. Benim sevdiğim türlerden (suyu çok modifiye etmeyenler) birisi. Bunlarda genelde tank olmaz. Su alınacağı zaman o anda süzülür. Basınçlı suya ihtiyaç duyan membran kullanılmaz. Atık su üretmez. Ters ozmozlar kadar iyi filtreleme yapamazlar. Mikrobiyal çeşitliliğe ve ağır metallere karşı çok korumalı değildir. Ara ara (1-2 ayda bir) tuzlu su ile reçine kısmına bakım yapılması gerekir. Bazıları (babam gibi) buradan aldıkları arıtılmış suyu şişeleyip hazır kullanmayı tercih ediyor. Ancak süzülmüş (klorsuz) suyun beklemesinin çok sağlıklı olmadığını düşünüyorum.Sürahi tipi arıtıcılarSuyun yer çekimi etkisi ile arıtıcı içinde süzülmesi şeklinde çalışır. Genellikle partikül için nispeten büyük gözenekli (çünkü su basınçsız geleceği için gözenekler küçük olursa çok zor geçer) bir filtre olur ve sonrasında da reçine/karbon gibi filtreler olur. Birkaç senedir kullanıyorum. Evde özellikle kireçsiz suyla çay demlemek için aldım. Gerçekten de kettle ile kaynattığımız suda kireç olmuyor. Çeşmeden alıp kaynattığım su hemen kettle dibinde kireç bırakıyor. Sürahiye doldurulan su filtreden geçip damlayarak süzülüyor. 1 litre suyu süzmesi 3-5 dakika falan sürüyor sanırım. Arama motorunda “sürahi tipi arıtıcı” diye aratınca birkaç farklı marka var ama yoğun olarak aynı markayı göreceksiniz. Ben de onu kullanıyorum. Filtresi hindistan cevizi kabuğundan yapılma aktif karbon ve reçine içeriyormuş. Ağır metalleri de azalttığını iddia ediyorlar. Filtresi kullanıma bağlı olarak değiştirilerek kullanılıyor. Bizimkisi sanırım 2-3 ay idare ediyor. Bir filtrenin 150 litre arıttığını iddia ediyorlar. Çay için kettle ile kaynattığım suda kireç oluşmaya başlayınca filtre değişim zamanı geldiğini anlıyorum. Aletin üzerinde bir dijital sayaç var ama hiç bir anlamı yok çünkü gün sayıyor. Kullanım ile ilgili bir sayaç değil. Fİltrasyon düzeyi üsttekilere göre en düşük seviyededir. Çeşme suyuna güvenilmiyorsa bu arıtıcı onu güvenli hale getirmez. Eğer süzülmüş su çok bekleyecekse bence yine risk artıyor.Ultraviyole özellikli arıtıcılar Hiç kullanmadım. Sudaki mikrobiyal çeşitliliğin canına okumak için en sağlam çözüm diye biliyorum. Bazı ters ozmozlarda UV filtresi olarak eklendiğini gördüm. Bazen de bina girişine konulabilen tipleri olduğunu gördüm. Bir tane de her ülkede satış yapan meşhur bir markanın ürünü var. O da güzel bir şeye benziyor. Bir tane sediment filtre, bir tane karbon filtre ve bir de UV filtre var. Bu üründe ters ozmoz yok. Fiyatı biraz pahalı gibi ama hesabı yapmak lazım. Filtre set olarak değişiyor, 5 ton veya 1 yıl (hangisi önce dolarsa) geçerli.Filtreleme dışında arıtma yöntemleriBu konuda hiç bilgim yok ama madem duydum bi yerden buraya da yazayım: Katkı malzemesi ekleyerek arıtma. Ozon ekleyerek arıtma yapılıyor sanırım ama ev tipi bir şey bulamadım ben. Pahalı sistemler olsa gerek. İyodin, Potasyum Permanganat, Aquatabs gibi uygulamalar var. Bunların hepsi kimyasal işlemler olduğu için bilmeden, emin olmadan uygulama yapmayınız. Dozaj uygun olmazsa ciddi zararlar verebilir. Kaynatma. Bildiğimiz kaynatma işte. Yemek ve çay için sular zaten kaynatılmış oluyor. İçme suyu da kayantılıp soğutulursa mikroplar öldürülebilir. Damıtma. Buharlaşan suyu yeniden yoğuşturma yöntemi. Ev için maliyetli olabilir ama endüstriyel anlamda kullanılıyor sanırım." }, { "title": "Papağanlar İçin Ucuz Yiyecek Arama Oyuncağı Yapımı (foraging)", "url": "/posts/papagan-foraging/", "categories": "Hayvanlar", "tags": "papağan", "date": "2022-02-06 00:00:00 +0300", "snippet": "Neden yiyecek arama oyuncağı?Doğada papağanlar vakitlerinin büyük kısmında yem ararlar. Evcil olanlar ise önüne hazır konan yemleri yerler. Papağanlar oldukça akıllı hayvanlardır ve çok boşta kalır...", "content": "Neden yiyecek arama oyuncağı?Doğada papağanlar vakitlerinin büyük kısmında yem ararlar. Evcil olanlar ise önüne hazır konan yemleri yerler. Papağanlar oldukça akıllı hayvanlardır ve çok boşta kalırlarsa can sıkıntısından stres yapabilirler. Bu nedenle oyuncaklar sunmak gerekir. Bazen de yem arama oyuncakları veririz. Gavur buna “foraging” diyor. Ancak papağanlar kemirgen oldukları için kısa sürede oyuncakların canına okuyabilirler. Peki neden hazır almak yerine evde yapıyoruz? Alın size sebepler: Bu oyuncaklar kolayca parçalanacakları için, ucuz yollu bir şeyler yapmayı öğrenmek maddi açıdan fayda sağlayabilir Evde kendiniz yaptığınızda güvendiğiniz malzemeleri kullanırsınız. Kimyasal yapıştırıcı ve boyalar kullanmazsınız. Hatta ağacın türünü bile bilebilirsiniz. Arkadaşınıza el emeği katkı sağlamanın huzurunu yakalarsınız :)Bu videodaki tahtayı tamamen parçalaması 1 gün sürmedi. Kürdan gibi kıymık kıymık serilmişti aşağıya. Sanırım biraz fazla sıkıştırmışım çekirdekleri :)Gerekli malzemeler Şarjlı tornavida Bits delme ucu (“Bits” ifadesi, şarjlı tornavidalara takılabilen uçların altıgen bağlantı yeri anlamındadır. Daha önce duymayanlar arama motorunda “bits delme ucu” yazarak benim görselimdeki ürüne ulaşabilirler.) Tahta parçası. İşlenmemiş, temiz bir masif ağaç olmalı. Çam ve kavak hem kolay bulunur, hem sertliği kuş için uygundur, hem de güvenlidir. MDF, kontrplak, sunta gibi malzemelerde yapıştırıcı kullanılır. Bazı ağaçlarda kurtlanmaması için emprenye (kimyasal ilaçlama) yapılır. Bunlar tehlikeli olabilir. Ayrıca ağacın türü de önemli. Bazı ağaçlar papağanlar için zararlı olabiliyormuş. Dikkatli olmakta fayda var. İnternet’te güvenli/zararlı ağaçlar konusunda pek çok sayfa var. Maalesef bunlar İngilizce ama çeviri kullanılabilir. Örnek olarak bir tane vereyim: https://mdvaden.com/bird_page.shtml Ben soba için aldığım tahta parçalarından kullandım bu etkinlikte. Hayvanın sevdiği yiyecek. Tahtaya deldiğimiz oyuklara sokuşturmak için. Karabina ve halkalı vida. Halkalı vida bulamazsanız, kancalı vida bulup kancasını sıkarak halka haline getirebilirsiniz. Vida çok ince olmasın; 3,5mm gibi iyidir. Uzunluğunda da dişli kısmı 4cm’den az olmasın.Birden fazla görsel için ayrı uğraşamadım. Kolaj ile gösterdimTarif Tahtanın bir tarafına halkalı vidayı çevirerek takın, zor giriyorsa önceden ince bir delik açabilirsiniz. Çam tahta parçasına ben elimle doğrudan takıyorum. Karabinayı da vidsanın halkasına takın. Tahtayı tornavida ile farklı yerlerden delin. Delikler karşıya geçmezse iyi olur. Yeminize göre uygun uç kalınlığını kullanın. Yemleri deliklere sokuşturun. Oyuncağı kafese takın ve o kadar uğraştığınız oyuncağın canına okumasını izlemeye başlayın.Öneriler: Papağanlar kemirgendir. Mümkünse plastik ve kimyasal şeyleri kemirmesine izin vermeyin. Genel olarak, neyleri ve nasıl kemirdiğini de ara sıra kontrol etmekte fayda var. Arama motorunda görsellerde foraging toys diye aratırsanız zibilyon tane örnek fikir görebilirsiniz. Sözcüklerin yanına DIY (Do It Yourself ~ kendin yap) eklerseniz, ev yapımı tarzında örnekler ve anlatım videoları bulabilirsiniz. Tahta parçası kullanmak zorunda değilsiniz. Zararlı olmayan bir türde ağaç dalı da olabilir. Ama ağaç dalı kullanacaksanız, kurutmanızı tavsiye ederim. Ağacın özsuyu gitsin. Kuruyunca daha zor parçalanır. Farklı malzemeler de kullanarak benzer oyuncaklar deneyebilirsiniz. Keten halat ile güzel oyuncaklar yapılabiliyor mesela. Hasır tarzında malzemeler de kullanabilirsiniz. Bizim çocukların pamuklu makrome ipinden ördüğü iplerin arasına da çekirdek sıkıştırarak veriyorum bazen. Görsellerde arama için anahtar sözcük vereyim mesela: hemp rope diy parrot toy Yiyecek olarak ben kavun çekirdeği kullandım. Yazdan yediğimiz 4-5 kavunun çekirdeği neredeyse bir dahaki kavun zamanına kadar yetti gibi. Çekirdeğin geçemeyeceği delikleri olan bir süzgece atıp çeşme altında posası ile çekirdeği çok kolay ayrılıyor. Bir yere serince 3-5 günde de kuruyor. Doğuda kavun ve karpuz çekirdeğini insanlar severek tüketiyor. Doğuda değilim ama ben de seviyorum. O taraftan ucuza alma şansı var. internet’ten Batman’da bir satıcıdan yarım kilo sipariş verdiğim de oldu. Ayçiçeği çekirdeği fazla yağlı olduğu içi hiç vermiyorum. Zaten pelet yem yediği için içerisinde ayçiçeği de kesin vardır… İp tarzında malzemeler kullanacaksanız, ayağına dolaşıp ta zarar verme ihtimali olabilecek kadar uzun (ve/veya ince) malzeme kullanmayın." }, { "title": "İlk Kayak Tecrübesi (Sisli Vadi)", "url": "/posts/ilk-kayak-tecr%C3%BCbesi-Sislivadi/", "categories": "Gezi, spor, doğa", "tags": "kayak, spor", "date": "2022-01-31 00:00:00 +0300", "snippet": "Kayak kulübesi önünde aile selfisiÖzet Kişi başı masraf (yaklaşık): ₺600 - ₺700 (Konaklama yapılacaksa bunun en az 3-5 katı fazla olur). Çok eğlendik, keyif aldık. İmkan olsa yine yapılabilir. A...", "content": "Kayak kulübesi önünde aile selfisiÖzet Kişi başı masraf (yaklaşık): ₺600 - ₺700 (Konaklama yapılacaksa bunun en az 3-5 katı fazla olur). Çok eğlendik, keyif aldık. İmkan olsa yine yapılabilir. Ağaç yaş iken eğilir. Çocuklar (8 ve 13 yaş) bizden çok daha başarılı oldular. 43 yaşında biraz zor oldu ama oldu. Sisli Vadi tesisi eğitim ve başlangıç seviyesi için güzel. Çok riskli değil ama yine de dikkati elden bırakmamak lazım.Kayak mı? O da nereden çıktı?Çocukların paten, kaykay, scooter, bisiklet, vb. çeşitli araçlara merakı var. Ben de desteklemeye çalışıyorum dışarıda yaptıkları etkinlikleri. Mahallemiz kışın kızak için de oldukça elverişli olduğundan kızak kültürümüz de oldu biraz. Kayak konusunda da meraklandı çocuklar ama maliyeti nedeniyle hiç yaklaşamamıştık. Sonra karne hediyesi isteyince biz de bir sene boyunca başka karne hediyesi istememe şartı ile kayak denemek istedik. Gerçekten de maliyetli bir spormuş. Bu yazıda fikir vermesi için bazı maliyetleri ve ipuçlarını paylaşmak istiyorum.İlk defa kayak yapacaklar için lazım olacak olan temel 4 şey: Eğitici Pist Kayak takımı. Birer çift kayak, kayak botu ve baton (değnek) (bunlar kiralanabiliyor) Kıyafet. En önemlileri: pantolon, mont, eldiven (bunlar kiralanabiliyor)Listeye eklemedim ama biraz da kondisyon olursa çok çok faydası olur.Ayşe ve Sare’ye kiralık kayak takımı ayarlanıyorİpuçları (kayak sporuna yeni başlayacak olanlara tavsiyeler) Yeni başlayacaklar için havanın yağışsız olmasını önerdi bize görüştüğüm kişiler. Gayet te mantıklı geldi. Kar yağarken hele rüzgar da varsa çok keyifli olmayabilir eğitim aşaması. Bizim gibi memur olup ta ilk defa kayak yapacaklar için 1-2 hafta öncesinden ufaktan kondisyon egzersizleri tavsiye ederim. Bu egzersizler nedir bilmiyorum. Ama 43 yaşında ve masa başı çalışan bir insan için kondisyonsuz bir şekilde başlamak biraz yorucu oldu. Ekipmanın kendisi bile ağır geliyor çünkü. Mümkünse eğitim ile başlanması mantıklı geliyor bana. Tesisler kendisi de hoca ayarlayabiliyor. Ben önce hoca buldum, internetten bakarak falan. Sonra ona malzemeyi nereden bulacağımızı, nasıl giyineceğimizi, tesis/pist bilgilerini falan sordum. Hatta hocanın referansı ile aradığım kiralamacı ondan dolayı %20 indirim yapacağını söyledi (ama gittiğimizde, giriş seviyesi ürünler seçtiğimiz için o kadar indirim yapmak istemedi). Genelde hocalar, kiralamacılar ve tesisler iletişim halindeler sanırım. Eğer hoca ile anlaşılacaksa erken saatte randevu almakta fayda var. Sabah gidip mesela 3’e kadar oynayıp 3’te eğitime başlayıp, 4’te eğitimi bitirip 1 saat sonra da pist kapanınca insan üzülebilir. Biz, pistin açıldığı saat için randevu aldık. Sonrasında eğitimde öğrendiklerimizi pekiştirmek için bol zaman kaldı. Randevu için de birkaç gün önceden ayarlamakta fayda var. Yeni başlayanların poposu kar ile fazla aşina olacağından su geçirmeyen pantolon önemli. Düşme miktarına göre montun da su geçirmemesi tercih sebebi. Islanmanın dışında soğuk ve rüzgara karşı da oldukça dirençli bu kıyafetler. Bu nedenle biz bu ikisini kiralamayı düşündük. Kiralamacı arkadaş, kask ve gözlüğe yeni başlayanlarda ihtiyaç olmadığını söyledi. Zaten hızlı gidilmeyecek. Eldiven de oldukça önemliymiş. Çok iyi olmasına gerek yok ama bir çift kar eldiven olmalı. İstenirse bu da kiralanabiliyor. Yanaklar ve kulaklar üşümeye müsait ise ona da tedbir alınabilir. Ben buff tarzı bişey kullandım, gayet güzel işimi gördü. Pistleri kullanabilmek için para verilmesi gerekiyor. Aslında pistten ziyade yukarı çıkmak için kullanılan araçlar (telesiyej, t-bar, vb.) için para veriliyor. Bu parayı skipass denen kart sayesinde alıyorlar. Tam gün fiyatı ₺200 gibi bir şey iken yarım gün fiyatı ₺175 gibi oluyor. Pistleri genelde oteller işletiyor. Kalabalık zamanda (haftasonu, sömestr tatili, vb.) günübirlik müşteri almak istemiyorlar haklı olarak. Gece konaklamalı olarak gitmek te ateş pahası. Bunu hesap etmek lazım. Bizim gittiğimiz pist işletmesi otel olmadığı için zaten konaklama yoktu ve bu sorun olmadı. Ama öncesinde telefonla günübirlik kullanım için aradığım birkaç yerden red cevabı aldım. Kayak kiralamacısı (yol süresi hariç) 40 dakika önce dükkanda olmamızı söyledi. 2 yetişkin, iki çocuğu hazırlamak 40 dakika kadar sürdü gerçekten. Kıfayet seçimi, uygun boyda kayak takımı bulunması, kayakların kullanıcının kilosuna göre ayarlanması, vb. işler var. Evden hangi kıyafetlerle çıkacağımız konusunda kafam karışıktı. Elde ettiğim bilgilere göre termal içlik ve üstünde güncelik kıyafetler yeterli gibi. Sonra günlükleri çıkarıp kayak pantolonu ve montunu geçirince, güzel oluyor.Sisli VadiKartepe’ye 5km mesafede nispeten küçük bir tesis. Daha çok ailecek eğlence ve eğitim için tasarlanmış. Eğitim için az eğimli ve kısa mesafeli pistleri var. Toplam 2 tane farklı pistin uzunluğu ise 700 metre olarak belirtilmiş web sitesinde. Kızak, şambrel gibi araçlar kiralayabiliyorlar. Yemek te var. https://www.kartepesislivadi.com/İsteyenler için anlaşmalı kayak hocaları da var. İnternet’te tesisin kendi yayınladığı ve müşterilerin yayınladığı videolar da var.Pistler 10.00 - 17.00 arasında açık. Eğitim alınırsa; 1 saat ders alınıyor. Frenleme (kar sabanı) öğrendikten sonra pistte yukarı çıkılıyor hoca ile. Bir kere kaydıktan sonra kişi kendi devam ediyor. Gün içerisinde hoca yine oralarda olduğu için ücretsiz danışmanlık verebiliyor.Bizim gün nasıldı?Öncelikle hava durumunu takip ederek yağışsız ve güneşli gün seçtik. Sabah saat 10’da açılıyormuş pist. Biz de bu nedenle sabah 10 için randevu aldık. Eğitimden sonra deneyim kazanmak için vakit kalmasını istedik. Erkenden kiralamacıya (Kartepe Kayak Evi) gittik. Herkesin bedenine göre kayak takımı, mont ve pantolon seçtik. Eşimin önceden kayak tarzında su geçirmez montu vardı, onu kullandı. kendi kar eldivenlerimiz olduğu için eldiven kiralamadık. Kiraladığımız kayak pantolonu altına önceden aldığımız Kota marka içliği giydim. Üstümde ise her zmamanki gibi tişörtüm vardı, üstüne evden bir hırka giymiştim. Üstüne de kayak montumu giydim. Termal içliğin üst kısmı ben sıkar diye giyemeyeceğimi düşünüyorum. Çorap biraz kalın olursa zararı olmaz. Botlar sert olduğu için yastıklama etkisi bile yaabilir :) Bende önceden Decathlon’dan aldığım polyamid MH500 (termal özellikli değil) çoraplar vardı, iyi oldu bunlar mesela. Ben zaten sıcağı pek sevmem, ama diğer aile fertleri de benzer şekilde giyindi. Gün boyunca kimse üşümedi. Sadece ilk eğitim sırasında sabah erken hareketsiz dururken biraz üşüdük o kadar.Sonra saat 10’da tesiste olduk ama daha pek açılmamıştı. Ve hava da iyi soğuktu. O saatte pistte henüz güneş te gelmemiş oluyor, ağaçların arkasında kalıyor. Sanırım saat 12 gibi güneş gelmişti. Biz giyinmeye başladık, o arada hocalardan birisi geldi, muhabbet ettik biraz, çevreyi anlattı. Eğitime sanırım 10.40 gibi falan başlayabildik. O saatte bile üşüdük.Sare eğitim pistinde kaydıktan sonra kayaklarını çıkarmış, batonları ile beraber kucaklayıp yeniden kaymaya gidiyorEğitimde, 10-15 dakika kadar teorik anlatım var. Sonra kayakların giyilmesi/çıkarılması, kayakla yürüme, temel duruş pozisyonu, nasıl düşüleceği, vb. gibi temel konular ve en önemli aşama dedikleri kar sabanı hareketine çalışma. Bunun internette bol bol videosu var, bakabilirsiniz. Zaten hocalr da göstermiyor, sözel tarif ediyor. Kayak takımını kendisi hiç giymedi hocalar. Bir çok hareketin temelini kar sabanı oluşturuyor. Daha da önemlisi, yavaşlamak ve durmak için en çok kullanılacak yöntem bu. Bu temel eğitimin son aşaması kar sabanı. Zaten bu hareketin oturması için bir gün yetmez ama en azından gerçek piste çıkabilmek için temel seviyede yapabilmek lazım. Toplamda 1 saate yakın eğitim aldık, sonra bizi serbest bırakıp sonraki gruba geçtiler. Biz kendimiz hareketlere çalıştık. Öğleden sonra saat 2’ye kadar kar sabanı çalıştık artık gerçekten yorulduğumuz için piste çıkmayı talep ettik. Yorulduk çünkü 20-30 metre kadar çok az eğimli eğitim pistinde kayıyorduk, sonra kayakları çıkarıp o takoz gibi botlarla geri yürüyorduk. Botlarla yürümek bir süre sonra çok yoruyor. Hocalar sabanı düzgün yapıp yapamadığımıza bakıp bizi telesiyejle yukarı çıkardılar.Kulübenin yanındaki çok az eğimli ve kısa mesafe (~40m) eğitim alanıTelesiyej dedim ama bunun gerçek adı o değil sanırım. Çelik halata bağlı 30cm’lik plastik çubuklara poponu dayayıp yukarı çıkma aracı. t-bar da değil. Yukarı gelince de poponun altından sıyırıp kendini atıyorsun düzlüğe. 3 küçük kazamız oldu bununla. Benim ve Sare’nin eldiveni yukarıya çıkınca, tuttuğumuz çelik halata sıkışıp elimizden çıktı. Oysa ki çelik halattan tutulmaması gerektiğini söylemişlerdi ama öyle daha kolay olduğu için dinlememiştik. Ayşe’nin de kıyafetinin lastiği o plastiğin bi yerine sıkışıp yukarıda Ayşe’yi düşürdü. Bayırın yarısında aniden durup başlatılması da bayaa bir sallıyor acemi iken, bir kere de böyle ufak bir tehlike atlattım.Sisli Vadi’nin iki tane pisti var. Birincisi telesiyej ile çıkılan benim içim çok dik olduğunu düşündüğüm bayırın kendisi. İkincisi de yukarıdan daha hafif eğimle dolaşarak gelen hatta alt kısmında eğimin 20-30 metre kadar kısımda %0 olduğu bir pist. İkisinde de kenarlardaki ağaçlarda koruma falan yok. Olmalı mı onu da bilmiyorum. Telesiyejin çalıştığı pist benim için çok çok dik. Snowbordçular kayıyordu, onları izlerken ben korkuyordum. Diğer pistten kaymayı tercih ettik tabii ki. Ben kar sabanı yapmayı iyi beceremediğim için (nedense sola çekiyor hep. Hocalara sorup zorla alabildiğim cevaba göre sağ ayağımı fazla açmıyormuşum) her seferinde soldaki ormana doğru gidip düştüm. 2-3 keresinde ezilmiş karların dışına gidip bayaa bir gömüldüm. Allahtan ağaca vurup ciddi tehlike yaşamadım. Ama sanki ağaçların önünde koruma olmalı gibi geliyor bana.Bu şekilde 2-2,5 saat süresince, 10-15 kere falan gerçek pistten kayacak zamanımız oldu. Çocuklar çok daha iyi tabii ama onları tek başına teleisyej’e koyup çıkartmaya güvenemedim. Pist dolanarak geldiği için, aşağıdan görülmüyor. Düşenler falan aşağıdan bilinmiyor yani. Onlar patenden falan alışık olunca, bir de kondisyon olunca bizim kadar zorlanmadılar. Ağaç yaş iken eğilir tabii. Ayşe (13 yaşında) yine kendi başının çaresine bakıyor ama Sare (8 yaşında) telesiyejde batonlarını tutarak çıkamıyordu, onun batonlarını ben taşıyordum. Dolayısıyla her seferinde düşeceğişmi bile bile, onların keyfi için yeniden çıkmak zorunda kaldım :) Düşmek kötü değil de sabanı yapamayınca yavaşlamak ve denge sağlamak için kendimi çok yordum. Bacaklarım ağrıdı.Akşam olmaya doğru saat 17.00 gibi artık pistler kardan buza doğru dönmeye başlamıştı. Gündüz batonu bırakınca kendi kendine saplanan kara batonu vurarak saplayamaz hale geldik. Böyle olunca pist beni daha fazla korkuttu. Çünkü hem daha hızlı kayıyor hem de düşmek daha ürkütücü oluyor :) O nedenle daha pistte insanlar olmasına rağmen biz vedalaştık.Aldığımız eğitim ve sonrasında yaptığımız çalışmalarla, mavi kolaylıktaki pistlere rahat çıkabileceğimi düşünüyorum. Kar sabanındaki sola çekmeyi de çözsem iyi olur tabii :)Sisli vadide beğendiklerim: Tesis güzel tasarlanmış. Aile için uygun bir yer. Yeme içme, tuvalet, otopark, kar düzleme makinesi, vb. gerçekten para ve emek harcanmış. Ulaşımı da kolay. Tuvaletler yoğunluğa rağmen gayet temiz. Kızak pisti ve şambrel pisti çok iyi. Süper hızlı ve keyifli görünüyor (kullanmadık). Eğitim için mekanın çok iyi olduğunu söylüyorlar. Başka tesislerin pistlerini görmedim ama bence de oldukça iyiydi. Üşüyünce girip ısınacak kulübe olması çok güzel. Pistin randevu ile çalışması ve kalabalık olmaması çok güzel. Hocaları gün içerisinde bulabilmek ve danışabilmek çok güzel.Beğenmediklerim: Kızak pistinin alt tarafındaki yavaşlama kısmından geçerek kayak alanına gidiliyor. Bu kısım tehlikeli olmuş. Kayak pistlerinin dik olanında yavaşlama için yeterli alan yok, acemiler duramazsa ormana gider. Diğer pistin sonu da zaten çok eğimsiz olduğu için hareket deneme şansı kalmıyor. Kızak pistinin sonunda süper bir yavaşlama alanı var. Orada kaymak isterdim acemi olarak. Ama kızak pistinde de telesiyej yok. Kayak pistlerinde kenarlarda koruma olmaması, eğitim için gelenler açısından bence risk. Telesiyej çok kullanışlı değil, hatta bence çok güvenli de değil. Tutunması rahat değil. T-bar ya da telesiyejlerde normalde çelik halattan uzayan esnek bir tutamak olur. Bunda çelik halat bel seviyesinde alçaktan dönüyor, bu risk bir kere. Çelik halata bağlı plastikler, halat hoplayınca popodan kayabiliyor, bir anda boşlukta kalabiliyorsunuz. Yukarı çeken sistemlerde sadece halat olursa “rope tow” deniyor. Eğer halat üzerinde plastik tutamaklar olursa “handle tow”, “pony lift” gibi isimler alıyor. İnternette görsellerde “pony lift” diye aratırsanız ipte sallanan 30 cmlik plastik parçalar gördüğünüzde, bu sistem o sistemdir işte :) Eğitimi çok beğenmedim açıkçası. Çünkü: Eğitimin sırf teorik olmasını çok beğenmedim. Hocalar kayaklarını alıp giymeyi, çıkarmayı, temel duruşu, düşmeyi/kalkmayı, sabanı en azından birer kere gösterselerdi güzel olurdu bence. Hatta önce kendisi güzel bir hareketle kayıp bizim algımızı/ilgimizi daha da açabilirdi. Kayağa dokunmadan anlattılar kaymayı :( Kayma Hareketi olarak sadece kar sabanı ile yavaşlama/durma anlatıldı. Saban ile dönme de anlatılsaydı belki benim sola çekme sorunumu daha kolay çözebilirdim. Zaten az eğimli pistte bir tane sağlam viraj da var. Oradan dönmeyi kendimiz kendi kendimize öğrendik. Hocaların bizimle çok ilgilenmediğini düşünüyorum. Çünkü normalde 1 kişi 1 saat civarı eğitim için fiyat 500 lira. Ama biz 4 kişiyiz ve toplamda 1 saat bile eğitim alamadık sanırım. Gerçek piste çıkma konusunda 1 saate yakın hocalara ulaşmaya çalıştık, hepsi topu birbirine attı. Ve bu arada diğer bazı gruplarla daha fazla ilgilendiklerini düşünüyorum. Belki farklı anlaşmaları vardır, belki daha fazla para vermişlerdir, biz gittiğimizde soğuk olduğu için hoca üşümüş te olabilir, bilemiyorum. Ama sonrasında kar sabanımda neyin yanlış olduğunu öğrenebilmek için pistte tanıştığımız ve ara sıra bize destek olan 3-4 kişiye ayrı ayrı sormama rağmen sağlıklı görüş almak için çok uğraştım. Bir tanesi de “göster bakayım, hatan neymiş görelim” demedi. Maliyet (2022 ocak)Geçici maliyetler ₺400 Kayak hocası ve pist kullanımı. Kişi başı ₺500 diyorlar ama pazarlığa biraz açık gibi. Grup olunca fiyat düşüyor. Sisli Vadi’nin bir avantajı da, bu fiyata eğitimden sonra gün boyunca pisti de kullanabilmek. ₺100 Kayak takımı kirası ₺100 Kıyafet (alt+üst) kirasıDemirbaş olarak satın aldıklarım ₺60 Eldiven (Sıradan kar eldiveni. Satın almıştım gitmeden önce) ₺50 Termal içlik. Bu sadece alt fiyatı. Üst te istenirse o da aynı fiyat.Diğer tesislerde pist ücretiEğitim olmadan sadece pist kullanmak için fiyatlar internette var. Ülkenin farklı yerlerindeki tesislerde ₺140-₺350 arası değişiyor günlük fiyat. Kartepe’de 2022 Ocak için ₺200 mesela. Bazıları online alınca daha ucuz oluyor. Bazılarında 7 yaşa kadar çocuk indirimli oluyor. Hafta içi, sonu şeklinde de fiyat değişebiliyor. Önceden kontrol etmekte fayda var." }, { "title": "Büyük papağanlar için topak (pellet/pelet) yemler", "url": "/posts/pelet-papagan-yemleri/", "categories": "Hayvanlar", "tags": "pelet, papağan", "date": "2022-01-16 00:00:00 +0300", "snippet": "Görsel kaynağı: https://www.piqsels.com/en/public-domain-photo-zttdvNOT-1: Büyük papağanlar: Jako (african grey), Amazon, Kakadu, Macaw, vb. Bizimkisi 8 yaşında Kongo türünde dişi Jako. 13 Ağustos’...", "content": "Görsel kaynağı: https://www.piqsels.com/en/public-domain-photo-zttdvNOT-1: Büyük papağanlar: Jako (african grey), Amazon, Kakadu, Macaw, vb. Bizimkisi 8 yaşında Kongo türünde dişi Jako. 13 Ağustos’ta bize geldi, daha 6 aydır bizde. Öncesinde “sultan papağanı” haricinde tecrübem yok.NOT-2: Kuşlarla arası iyi olan bir veterinerden daha sağlıklı bilgi edinebilirsiniz. Yazılarımdan dolayı sorumluluk kabul etmem. Sadece kendi tecrübelerimi paylaştım.NOT-3: Topak yem yerine, yaygın olarak “pellet/pelet” ve “extrude yem” ifadeleri kullanılmaktadır. Sözcüğün orjinali “pellet”. İngilizce-Türkçe sözlüklerde karşılığı olarak “pelet” yazılmış. Türkçe ifade için sozluk.gov.tr‘de “pelet” aradım bulamadım. Yine sözlüklerde “pellet” karşılığı olarak “topak yem” ifadesi kullanılmış. Bu da gayet güzel ama malesef çok oturmamış.Neden bu yazı?Çünkü aradığım gibi bir yazı bulamadım. Zaten topak yem daha birkaç senedir ülkemizde var. Dolayısıyla kültürü de oturmamış. Yeni yeni yaygınlaşıyor. Birkaç farklı yem denediğim için, benzer durumda olanlara faydası olabileceğini düşünerek yazmak istedim. Yazılarıma katılmayanlar iletişim bilgilerimden ulaşıp ifade edebilirler, hatam varsa düzeltmeye çalışırım.Neden topak yem?Topak yerine tane yem kullanıldığında, hayvanlar seçici oluyor. Bazılarını yiyip bazılarını yemiyor. Doğada da böyle ama doğada hayvanlar önünde hazır yem bulmadığı için yem araması gerekiyor. Doğada bu kadar seçici olma şansı yok. Diğer taraftan, hayvan keyif aldığı çekirdek gibi yemleri tercih edebiliyor. Bunlar da fazla yağlı olduğundan ve ev hayvanlarında hareketler kısıtlı olduğundan sağlıklı olmayabiliyor.Topak yemde ise bazılarında 40-50’ye varan sayıda çeşitli besinler bir arada bulunuyor. Bunlar belirli oranlarda homojen olarak karıştırıldığından, hayvanın ihtiyacını tam karşılayacak içeriğe sahip oluyor. Yem seçme şansı da olmadığından tüm içeriği yemiş oluyor. Genellikle de alıştıktan sonra severek yediklerini düşünüyorum. Topak yemlere genellikle ihtiyaç olan vitaminler de ekleniyor.Topak yeme ilave bir şeyler vermek gerekli mi?Günlük olarak topak yemin yanında takviye olarak mutlaka taze sebze ve meyve verilmesi tavsiye ediliyor.Çok sık olmamak kaydıyla, keçi boynuzu gibi kemirmelikleri de sevebilirler. Bizimkine köyden getirdiğim şeker kamışı tohumlarından da veriyorum arada. Dal darı biçiminde olduğundan bir tane bir tane koparıp yemeyi seviyor. İnsanlara ve ele aşılması için de yazdan kuruttuğumuz kavun çekirdeklerini elden veriyoruz. Haftada birkaç tane de fındık veriyorum çiğ ve kabuklu, kendisi kırıp ayıklıyor. Bazen de azıcık ceviz.Çimlendirmeden de bahsetmezsem olmaz. Buğday, mercimek, vb. tohumlardan çimlendirip verebilirsiniz. Büyük/küçük tüm kuşlara da verilebilir. Tohumların çimlenme aşamasında en faydalı besinlerin ortaya çıktığını söylüyorlar. Hangi tohumların nasıl çimlendirileceği ile ilgili İnternet’te çok bilgi var zaten.Karışım mevzusu da çok güzel. Konu hakkında Astro ve Ben Youtube kanalında çok güzel bir video var, tavsiye ederim: https://www.youtube.com/watch?v=gjFIFGSUgKEİlave besin konusunda, internette benzer örnekleri aratırsanız bulabilirsiniz.Topak yemin riskleri İçeriğinden kesin emin olma şansımız yok. Bu nedenle güvenilir yem tercih etmemiz lazım. Ayçiçeği çekirdeği gibi ucuz ve yağlı tohumları ağırlıklı kullanarak fiyatı %70-80 düşürebilirler. Bu nedenle çok ucuza kaçmaya çalışmayın. Ama “pahalısı iyidir” gibi bir algı da olmasın :) Yem daha kolay bozulabilir. Üretim aşamasında içinde nem kaldıysa küflenme görülebilir. Buzdolabında saklanmasını istiyorsa öyle yapın. Mümkünse de çok büyük paketlerde almamaya çalışın. Nemsiz bir yerde oturduğum için 5 kiloluk kabı 6 ayda bitirdim ve sorun yaşamadım, ama yaşanmayacağı anlamına gelmez. Hayvanı topak yeme alıştırırsanız mutlaka öyle devam edilmelidir. Başkasına sahiplendirilecekse de düzgün topak yem verme sözü alınmalıdır. Dandik dundik yemle beslemesinler hayvanı. Hayvanın en sevdiği yem en iyi yem değildir. Boyunu sevebilir, ayağıyla tutup yemek hoşuna gidebilir. Kokusunu sevebilir. Rengini sevebilir. yemin ona enerji vermesinden memnun olabilir… Seçenekler çoğaltılabilir. Marka seçerken bunu da göz önünde bulundurmak lazım. Yemde tozlanma olunca bir kısmı ziyan oluyor. Tozlanmış yerlerini yemiyor hayvanlar. Hayvan bir yeme alışınca, olur da aynı yemi bulamazsanız, farklı yeme geçme sıkıntısı olabilir. Ufak bir ihtimal ama olur mu olur… Renkli-boyalı yemlerden uzak durmanızı tavsiye ederim.Kullandığım topak yemlerKuşu ilk aldığımda, önceki sahibi kendi kullandığı üretim yeminden, 5 kiloluk olarak verdi. Sonra hayvanın uzun süren kızgınlık döneminden huylandım ve yemi de değiştirmeyi düşündüm. Bu nedenle iki farklı yem daha aldım. Aşağıdaki görselde kullandığım üç yemin boyutlarını karşılaştırmak için bir arada verdim:Görseldeki yemlerin markası soldan sağa doğru; Pupa, Rasyon, PettyYukarıda sırasıyla Pupa, Rasyon ve Petty marka yemler görülüyor. Yem kalitesi konusunda sağlıklı yorum yapamayacağım. Daha ilk kez bir büyük papağanım olduğu için ben daha acemiyim. Diğer taraftan, yemlerin içeriği hakkında güvenilir kaynaklardan edindiğim bilgi yok.Gördüğüm kadarıyla bugün itibarıyla yabancı marka ürün ülkemizde pek yok, varsa da yaygın değil. Aşağıda yazdıklarımın hepsi de yerli üretim ürünler.Petty yemİlk olarak Petty’nin üretim yemini kullandım. 5 kiloluk ambalajda geldi. Hiç tecrübem olmadığı için, hayvanı aldığım kişinin verdiği bu yem ile devam ettim. Önceki sahibi üretim yapmaya çalışıyordu. Kullandığı yem de üretim yemi olduğu için kızıştırıcı ve enerjili (yağlı?) içerikler olduğunu düşünüyorum. Emin değilim tabii. Eğer düşündüğüm gibi ise tek kuş için mantıklı bir yem değil. Kuşu tüy döküm ve kızgınlığı bir türlü geçmeyince (~3 ay gibi), farklı yem aradım. Petty’nin üretim haricinde diğer modelleri de var aslında ama bana evde tek kuş bakmak için hangisini kullanmam gerektiğini anlamadım. Birisi yeni doğanlar, birisi yazlık yem, vb. açıklamaları var. Bu nedenle diğer markalara da baktım.Piyasaya ilk girenlerden birisi bu olabilir gibi geliyor bana, emin değilim. Bu ürünün satışı internet üzerinde diğerlerine göre daha az bulunuyor. Nedendir, bilmiyorum. Belki de çok reklam vermemişlerdir.Firma Çorum’da. Web sitesi: https://pettyfood.com.tr750 gram ve 5 kiloluk ambalajları var.Rasyon yemBana en çok bu güven verdi. Bunun birkaç tane sebebi var. Bir tanesi, yemi üreten firma (Delta canlı kuş), aynı zamanda üretici. Ve benim gördüğüm en profesyonel üretici. Bizzat görmedim yerlerini ama İnternet’te oldukça fazla bilgi (video, fotoğraf) paylaşmışlar. Şirket sahibi Tanju Bey yıllardır bu işleri yapan, işini bilen birisi gibi görünüyor (bu konuda bir insanın bilgisini tartabilecek konumda değilim). Yemleri üretim sürecini falan detaylı anlatan videoları var. Nasip olursa Tekirdağ tarafına gidersem mutlaka ziyaret etmek istiyorum. Hatta Jako sahiplenmek isteyenler için de tam belgeli ve el besleme satışları olduğunu belirteyim.Telefonla arayıp problemimi anlattım. Mevcut durumda kullandığım yemi (Petty) tanımadığını ama yemden dolayı sorun (kızışma) olacağını düşünmediğini söyledi Tanju Bey. Yine de ben değiştirmek istediğimi ve onların hangi yemini önerdiğini sorunca Nirvana modelini önerdi. Bir de “eğlencelik” dedikleri yem var. Bunu da pet shop’larda çekirdek yemeye mahkum hayvanlar için yapmışlar. En azından sadece çekirdek yemesinler diye, çok daha ucuz bir topak yem.Sanırım 1-2 sene olmuş yem üretimine başlayalı. Aslında, kendi hayvanları için ürettikleri yemi satmaya başlayalı, desem daha doğru olacak galiba.Bu yemi envai çeşit e-ticaret sitesinde bulabilirsiniz. Kendileri de e-ticaret sitesi açmışlar, daha çok taze ama ne kadar uzun ömürlü olur bilmiyorum: https://yemburda.com“rasyon” ifadesi , aynı zamanda yemlerde karşım oranını da ifade eden bir sözcük. Bunu da belirtelim. Sağda solda yemlerde “rasyon” ifadesini duyduğunuzda hep bu markadan bahsedildiğini düşünmeyin. Firma yem için güzel isim bulmuş bence.850 gram, 5 kilo ve 20 kiloluk ambalajları var.Pupa yemİşi yemcilik olan bir firmanın ürünü. En eski ve en profesyonel yem üreticisi bu olabilir. Küçükbaş, büyükbaş, kemirgen, kedi, köpek, kanatlı için yemleri var. Eskişehir’de. 2009 yılında Türkiye’nin ilk topak formda güvercin yemini üretmişler.Rasyon ve Petty’nin aksine bunun farklı ihtiyaçlara göre (üretim yemi gibi) farklı türleri yok. Sadece “Pupa topak yem” :) Ambalaj olarak da sadece 1 kiloluk paketleri var.Web sitesi: https://esyem.com.trEnergy Cube (kullanmadım)Kullanmadım ama burada yazmazsam olmaz. Oldukça profesyonel bir ürüne benziyor. Sadece 1 kiloluk ambalaj var, o da kutu şeklinde. Diğerleri kilitli torba ambalajda gelirken bunun metal kutuda gelmesi ciddi bir avantaj bence. Daha az tozlanma olacağını düşünüyorum. Sadece papağan maması üreten bir firma. Adındaki “enerji” sözcüğü açıkçası beni biraz tedirgin ediyor :) Bunların da farklı amaca göre farklı yemleri yok, tek çeşit yem var, mis gibi.Tane boyutu ve rengi Pupa yeme benziyor gördüğüm kadarıyla. Kullananlar da memnun görünüyor. %100 sertifikalı organik olduğunu iddia ediyorlar.Web sitesi: https://energycubepelet.comKarşılaştırmaBizim kuş en çok Pupa’yı sevdi. Üç yemi aynı anda tabağa koydum, önce Pupa’ları yedi. Yem tanesinin boyutunun da etkisi var gibi geldi bana. İkinci sırada Rasyon yemi sevdi. Son olarak Eskiden beri bildiği Petty kaldı. Bu karşılaştırma çok mantıklı değil tabii. Hayvanın yıllardır yediği yemin yanına iki farklı tür koyunca onlar daha kötü bile olsa farklı olduğu için cazip gelmiş te olabilir.Tozlanmama konusunda Pupa en başarılısı. Rasyon ikinci sırada olur. Petty en çok tozlanan.Kızışmış kuşu Rasyon marka yem ile 1 ay besleyince (1 paket) biraz sakinledi gibi geldi bana. Sonra elimdeki Petty’lerden (üretim yemi) vermeye devam ettim ve sanki yine kızışıklığı arttı. Ama daha 4-5 aydır bu tarz bir kuş ile beraberiz, çok sağlam yorum yapamıyorum.Fiyat olarak yazının yazıldığı tarihteki ortalama yaklaşık 1kg için fiyatları ucuzdan pahalıya doğru vereyim. Fiyatlar çok sağlam değil çünkü her yerde farklı fiyatlar var. Elden geldiğince bulabildiğim en ucuz ve güvenilir fiyatı yazmaya çalıştım. Pupa ₺29 Petty (bakım) ₺111 Petty (üretim) #116 Rasyon Nirvana ₺117 Energy Cube ₺122" }, { "title": "Github Pages üzerindeki Chirpy template'li Jekyll sitem nasıl güncellenir?", "url": "/posts/web-sitemi-guncelleme/", "categories": "Bilişim", "tags": "github, jekyll", "date": "2022-01-08 00:00:00 +0300", "snippet": "Git klasörünü indirdikten sonra, yerel bilgisayarda çalıştırmakGerekli bileşenleri indirip kurabilmek içinm, Ubuntu deposundan ön gereklilikleri kuralım:sudo apt-get install ruby-full build-essenti...", "content": "Git klasörünü indirdikten sonra, yerel bilgisayarda çalıştırmakGerekli bileşenleri indirip kurabilmek içinm, Ubuntu deposundan ön gereklilikleri kuralım:sudo apt-get install ruby-full build-essentialUbuntu deposundan jekyll yükleyelim:sudo apt install ruby-jekyll-watch jekyllRuby Bundle bileşenlerini kullanmak için, bunları sistem geneline değil, kendi kullanıcı klasörüme kurmasını istiyorum:bundle config set --local path 'vendor/bundle'Projede jekyll kullanılacağını belirtelim. Gereklilikleri anlasın:bundle add jekyllGereklilikleri kuralım:bundle installWeb sitesini yerelde çalıştır:bundle exec jekyll serveSiteyi güncellemeBirkaç farklı yöntem var.Yerel bilgisayarda güncelleyip GIT ile publish etmeKaynak: https://chirpy.cotes.page/posts/getting-started/Yerelde ÇalıştırmaÖnce kontrol et. Sorun yoksa, publish et.bundle exec jekyll serveGithub Pages’e yüklemeÖnce düzenlemeleri yap, sonra commit, sonra push:git add .git commit -m \"açıklama...\"git pushDoğrudan web üzerinden eklemeGithub içindeki ilgili repo’daki _posts klasörü altında özel formatta tarih ile başlayan dosyayı doğrudan editleyebilirsin, yeni dosya ekleyebilirsin.Editör ile güncelleme.Markdown ile uğraşmak istemiyorsan, online-offline bir sürü editör varmış, bunlar kullanılabilir. Örneğin bu postu editlediğim https://prose.io var. Ana sayfasında github’dan erişim istiyor. Yetki verilince doğrudan repolara göz atıp psot düzenleme yapılabiliyor. Arayüzü de yine markdown biçiminde ama birkaç tane de toolbox içinde düğme var. Preview özelliği de var. Aşağıda bu yazıyı yazarkenki kısmın ekran görüntüsü var:Github Pages’te desteklenen Jekyll temalarıŞurada yazmışlar: https://pages.github.com/themes/" }, { "title": "Kategorik veri türlerini yapay sinir ağına gönderme", "url": "/posts/kategorik-veri-turlerini-YSAya-gonderme/", "categories": "Yapay Zeka", "tags": "ysa, veri", "date": "2022-01-07 00:00:00 +0300", "snippet": "Temel olarak 3 tür kategorik veri var: Binary. evet/hayır, dişi/erkek Nominal. Aralarında sıralı matematiksel ilişki bulunmayan veriler. Saç rengi, araba markası, şehir, vb. Ordinal. Aralarında ...", "content": "Temel olarak 3 tür kategorik veri var: Binary. evet/hayır, dişi/erkek Nominal. Aralarında sıralı matematiksel ilişki bulunmayan veriler. Saç rengi, araba markası, şehir, vb. Ordinal. Aralarında sıra anlamında ilişki var. Kötü/Orta/İyi/Süper, not (A,B,C,D,F), Motor hacmi - CC (&lt;1000, 1001-1500, 1501-2000, &gt;2001)Ordinal verilerde, doğrudan her kategori için bir tamsayı eşleştirip sisteme (YSA mesela) gönderilebilir. Zaten sıralı veriler olduğu için çok ta güzel olur. Buna label encoding, ordinal encoding, integer encoding gibi isimler vermişler.Nominal ve Binary verilerde ise tamsayı eşleştirip bunu sisteme göndermek problem olabilir. Örneğin TCP ve UDP için 7 ve 8 numarası ile kodlama yaptığımızı varsayalım. Sistem 7,5 gibi arada bir değer verirse bunun bizim için hiç bir anlamı olmayacak. Oysa ordinal verilerde ara değerler de çıkarım için anlam ifade etmektedir. Nominal veriyi sıralı kodlama yaparak sisteme gönderirsek, istemeden “sıralama”ya da anlam katmasına sebep olabilir. Bu sorunun önüne geçmek için One Hot Encoding kullanılmasını önermişler.Açıklamalarım ve alıntılar için kaynak: https://machinelearningmastery.com/one-hot-encoding-for-categorical-data/ For categorical variables where no ordinal relationship exists, the integer encoding may not be enough, at best, or misleading to the model at worst. Forcing an ordinal relationship via an ordinal encoding and allowing the model to assume a natural ordering between categories may result in poor performance or unexpected results (predictions halfway between categories). In this case, a one-hot encoding can be applied to the ordinal representation. This is where the integer encoded variable is removed and one new binary variable is added for each unique integer value in the variable.Ordinal ve nominal veriler (ve diğerleri) konusunda daha fazla okuma yapmak isteyen olursa, konunun ismi: “Levels of measurement”. Aşağıda da güzel bir sınıflandırma var. Görseli aldığım adres: https://www.advanceinnovationgroup.com/blog/data-types" }, { "title": "Jekyll falan bilmiyorum daha. İlk denemeler.", "url": "/posts/ilk-blog-yaz%C4%B1s%C4%B1/", "categories": "Genel", "tags": "Genel", "date": "2022-01-05 00:00:00 +0300", "snippet": "“Bir şey öğrenince, aydınlanma hissettiğimde, bir yerlere not alasım gelirse, yazacak bir yerim olsun” diye niyetlenip açtım burayı. Hayırlısı bakalım…Tasarımla uğraşmayayım, içerik girmek kolay ol...", "content": "“Bir şey öğrenince, aydınlanma hissettiğimde, bir yerlere not alasım gelirse, yazacak bir yerim olsun” diye niyetlenip açtım burayı. Hayırlısı bakalım…Tasarımla uğraşmayayım, içerik girmek kolay olsun, ticari bir yer olmasın, falan filan derken burayı deniyorum.Chirpy template’i fork ederek başladığım için, baz aldığım kaynak şöyle:https://chirpy.cotes.page/posts/getting-started/Markdown yazım biçimi için: https://www.markdownguide.org/basic-syntax" } ]
